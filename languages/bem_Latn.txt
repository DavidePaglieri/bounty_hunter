Pali Cimo, abasayanshi ukufuma pe sukulu lya Stanford University School of Medicine babilishe ukupangwa kwa kabombelo kakupimina akapya akengasobolola insandesande mu misango yashiko; akantu kamo akanono akengapulintwa elyo akengapangwa ukubomfya amapulinta ya inkjet pa mutengo wa U.S cent imo cilakamo.
Intungulushi sha uku kufwailisha shiletila ici kuti calenga ukuti kuleba ukumona bwangu utushishi twa kansa, icifuba ca TB, HIV elyo no bulwele bwa mpepo ku balwele abekala mu fyalo ifishakwatisha indalama, umo ukupusuka ku malwele pamo nga kansa yaku mabele kuti kwafika pali citika mu kupashanya kuli abo abamufyalo ifikankala.
Indeke ya JAS 39C Gripen yaponene mu musebo wa cibansa ca ndeke ne nshita ya 9:30 ya lucelo (0230 UTC) no kupoleka, icalengele icibansa ca ndeke ukwisalika ku ndeke sha makwebo shonse.
Kensha wa ndeke aishibikwe nge ntungulushi ya Squadron Dilokrit Pattavee.
Amayanda ya malyashi ayakuli iyi ncende yalandile ukutila icimbayambaya cakushimya umulilo naco calipilibuka ilyo caleya mu kuti cishimye umulilo.
Vidal uuli ne myaka 28 ailundile kuli Barça imyaka itatu iyapitapo, ukufuma ku Sevilla.
Ukufuma apo akukile ku musumba ukalamba uwa Catalan, Vidal aliteyele amangalo 49 aya ili bumba.
Ukuilishanya kwatendeke ne nshita ya 11:00 koloko ya kasuba (UTC+1) pa Whitehall ukulolenkana no mwinshi uwacingililwa naba kapokola uwa kwingilila ku Downing Street, ing’anda yaba Prime Minister.
Panuma fye ya 11:00 koloko, bakailishanya baisailile amamotoka mu musebo waku kapinda Ka kukuso mu Whitehall.
Pa nshita ya 11:20, bakapokola balipwishe bakailishanya ukuselela mumbali ya musebo, no kulanda ukuti balingile ukulinganya insambu shabo ishakuilishanya no kulolesha pa bwingi bwama motoka ayalefulilako.
Pa nshita ya 11:29, ukuilishanya kwaliselele mu Whitehall, ukucila pa Trafalgar Square, ukukonkana na Strand, ukucila pa Aldwych elyo no kupita pa Kingsway ukulola ku Holborn uko icipani cama Conservative cakwete ukulongana kwaciko ukwa Spring Forum mwi hotela lya Grand Connaught Rooms.
Ukushokana kwa mutwe no mutwe ukwa kwa Nadal no mwina Canada kuli pa tukato 7–2.
Mucanombaline alicimfiwe na Raonic mu kwangala kwa Brisbane Open.
Nadal aingishe 88% ya tukato muli ubu bwangalo ukucimfya amatoni 76 mu kuteya kwa kubalilapo.
 Panuma ya bwangalo, King of Clay atile, “Ndine nsansa nganshi pakubwelela mu kushokana kwakushalikisha ukwa mangalo ayakankala nganshi. Eco mbelele pano kwesha namaka yonse ukucimfya.”
“Amapepala ya Panama” eshina lya kukumbinkanya ilitwa amapepala ayafikile ku mintapendwa ikumi aya kampani ka mafunde akaku Panama aketwa Mossack Fonseca, eyatwelwe ku mulabasa ukwabula insambu mu nshita ya mainsa mu 2016. 
Aya mapepala yasokolwele ukutila ama banki ayali ikumi na yane eyayafwilishe abantu abakankala ukufisa ama bilyoni ya cuma cama US dollars pakubutuka ku misonko na mafunde yambi.
Ipepala lye lyashi ilyaku Britain ilya Guardian lyatile Ibanki lya Deutsche elyalepindulula iciputulwa ca fitatu ica twampani utuli 1200 utwabomfiwe ukubomba uyu mulimo.
Kwali ukuilishanya isonde lyonse, ukukanda kwaba ntalamisoka, ne ntungulushi sha mabuteko ya Iceland na Pakistan shonse shalifumine pa butungulushi.
Panuma yakufyalilwa mu Hong Kong, Ma asambilile pe sukulu likalamba ilya York University elyo na Harvad Law School elyo pa nshita imo alikwete ne citupa cabwikashi bwaku Amerika ica “katapa-katapa”. 
Hsieh alandile munshita yakusala ukutila Ma kuti afyuka muli ici calo pa nshita ya macushi.
Hsieh kabili alandile ukuti Ma uumoneka fye bwino pa fikope aba fye na mashiwi ukwabula imilimo.
Nangu cakuti kwali umutunganya onse uyu, Ma aliisa cimfya bwino sana pa kulanshanya ukwaletungilila ubwampano ubusuma ne calo ca China.
Kateya wa Bushiku bwa Lelo ni Alex Ovechkin uwebumba lya Washington Capitals.
Acingisha utukato Tubili (2) nokwafwilisha kubili (2) ilyo ibumba lya ba Washington Capitals lyacicimfya ba Atlanta utukato 5-3.
Ukwafwilisha kwakwa Ovechkin ukwa kubalilapo ukwa bushiku kwaciba kwapa kakato kakucimfisha akakwa kateya umupya Nicklas Backston;
akakato kakwe akabubili muli ubu bushiku kachiba ekalenga 60 mu mangalo ya iyi nshita, ukumulenga ukuba ekateya wakubalilapo ukwingisha utukato 60 no kucilapo mu kuteya kwa nshita imo ukutendeka mu myaka ya 1995-96, ilyo Jaromir Jagr na Mario Lemieux cilaumo bafikile pali ico cifiko.
Batten ewasangilwe pa namba 190 pa butantiko bwa bena America abali 400 abakankala sana abamu mwaka wa 2008 ne ndalama ukufika kuli $2.3 bilyoni.
Apwishishe amasambililo yakwe ukufuma ku College of Arts & Sciences pe sukulu likalamba ilya University of Virginia mu mwaka wa 1950 elyo kabili aali ni umo pabatungilila lilya isukulu mu ndalama.
Icifungo caku Iraq ica Abu Ghraib nacocewa no mulilo pa nshita ya lubuli.
Ici cifungo caishileba nabucintomfwa ubwingi panuma casangilwe ukuti abafungwa palya balecushiwa sana panuma abashilika ba US bapokele ubutungulushi.
Piquet alisa pona mu bwangalo bwa 2008 Singapore Grand Prix panuma fye ya kwiminina kwakubangila pa cilindi ukwa kwa Fernando Alonso, ukufumya motoka iya bucingo.
Elyo amamotoka pa ntanshi ya kwa Alonso yaile mu kubika amafuta mwisamba lya motoka ya bucingo, aliisasela ukufuma apo aiminike pakuti engacimfya.
Piquet Jr. aliisatamfiwa panuma yabwangalo bwa 2009 Hungarian Grand Prix.
Pa nshita ya 8:46 a.m kwali tondolo mu musumba onse, ukulenga ukuti ibe enshita iyakuti indeke yume pacifiko caiko icakubalilapo.
Imyengelele ibili iyamalaiti naisanikwa ukusonta mumulu ubushiku bonse.
Amakuule yaletwalililapo pafikuulwa fya ntunti pali iyi ncende, apo apakaba incende ya myendele elyo ne ncende ya cibukisho pakati.
Ubulangisho bwa PBS bwalikwata imendulo sha Emmy ukucila pama dazeni yabili (24), elyo kabili ukulangishiwa kwa buko kwaipipakofye panono pa bulangisho bwa Sesame Street elyo na Mister Rogers' Neighborhood.
Cila ciputulwa ca ubu bulangisho calesonta pa cikomo cimo mu citabo cimo elyo nokupituluka muli ico cikomo ukubomfya inshimi ishalekanalekana.
Cila bulangisho bwalepeela ifyalefwaikwa pa fitabo ifyo abana balingile ukufwaya ilyo baleya ku cikulwa cabo icakubelengelamo.
John Grant, ukufuma ku WNED Buffalo (umulabasa wamu Reading Rainbow) atile "umulabasa wa Reading Rainbow walifundishe abana ifyakubelenga,... icitemwiko ca kubelenga ‚Äî [ubulangisho] bwalekoselesha abana ukubula icitabo nokutendeka ukubelenga."
Caishibikwa nabantu bamo, ukubikapo na John Grant, ukutila ukwafya kwa kusanga indalama pamo nokwaluka kwa misabankanishishe ya milabasa ya masambililo efyalengele ukuti ubu bunkololanya bwiminikwe.
Icimwela, icibelele apalepa intamfu 645 miles (1040km) ku kabanga ka fishi fya Cape Verde, cileenekelwa ukupwa ilyo tacilafika ku ncende sha ku milundu, efilandile abalolekesha pa miceele.
Icikuuku ca Fred pali ino nshita cikwete umwela ukufika pali 105 miles pa nsa imo (165 km/h) elyo kabili cile cileseslela lwa pakati ka kapinda ka kukuso na kabanga.
Fred e cikuuku ca mwela icakulisha mu tropical icatala acipitapo mu ncende ya kapinda ka kukulyo na kabanga mu Atlantic ukufuma apo kwaishile ifikope fya setilaiti, elyo kabili ecimwela icalenga butatu kubukulu ica citikapo ku kabanga ka 35°W.
Pa 24 Sepitemba, 1759, Arthur Guiness asaine ukulanshanya kwa myaka 9,000 ukwimininako ba St. James Gate Brewery mu Dublin, Ireland.
Panuma ya myaka 250, akampani ka Guiness kalikula ukuba makwebo ye sonde lyonse umo umusangwa ubukumu bwa ndalama shama euro ishili 10 bilyoni (US$14.7 bilyoni) cila mwaka.
Jonny Reid, kensha wabubili uwe bumba lya A1GP New Zealand, ilelo ewacipanga umulumbe wa lulumbi uwa kubutukisha mu kwensha kwakwe pa bulalo ubwacila pa myaka 48 Auckland Harbour Bridge, New Zealand, ne nsambu shonse.
Umukalamba Reid acikwanisha ukwensha motoka ya A1GP iya ku New Zealand, iya Black Beauty pa kubutuka ukucila pali 160km/h imiku cinelubali pali ubu bulalo.
Impuka ya ba kapokola iya calo ca New Zealand yacikwata amafya pakubomfya ifipimino fyabo ifya kubutuka pakuti bengeshiba apo Reid acilabutukila pa mulandu wafyo motoka ya Black Beuty yaba, elyo nalintu fye ba kapokola bacisakwanisha ukumona inshita ya kwa Reid nilintu acisacefyako ulubilo ukubwesesha pali 160km/h.
Mu myeshi itatu (3) iyapita, abantu ukucila pali 80 abaiketwe balilekelweko ukufuma kuncende ya Kulembelwako iya pakati ukwabula ukupeelwa imilandu iili yonse.
Mu mweshi wa Shinde (April) uno mwaka, ikambisho lya cibindo ica nshita iinono lyalipeelwe na ba Kapingula ba Glynn ukulesha iyi ncende ukufikilisha ukulekelako abantu abaiketwe ukucila pa nsa 24 panuma ya kwingila kwabo abo abashilati balubulushiwe na bakalamba ba cilye..
Abakalamba ba cilye ebapanga ukufumishiwa kwa muntu pa belu, no kubika bwino imilandu iyalembelwe nakapokola uwaikete umuntu. Imilandu lyena ilengishiwa mu fitunshitunshi fya calo umo umulandu utendeka ukukonkwa bwino.
Icilye kabili cilapanga ubushiku ubwakuti shimilandu engamonekela mu kweshiwa kwa mu kwangufyanya.
Ba Peter Costello, ba kasunga ba cipao mu calo ca Australia elyo uulemoneka nga uwingapyana pali ba Prime Minister ba John Howard mu cipani cama Liberal ebabikile ukutungilila kwabo pa makwebo ya minshinga ya nyukiliya mu Australia.
Ba Costello batile pa nshita ilyo ukupanga kwa minshinga ya nyukiliya kulekwata amaka mu ndalama, icalo ca Australia cifwile ukutolamo ulutampulo lwa kuyabomfya.
“Nga cakuti yasanguka amakwebo ya pamulu, tulingile ukuyakwata. Icilepilibula ukuti takuli nangu cimo iciletukanya ukubomba na maka ya nyukiliya” efyalandile ba Costello.
Ukulingana naba Ansa, “bakapokola balisakamana sana pa minshinga ibili iya maka iyo baletontankanya ukuti kuti yaleta impasase pa mulandu wa mipyanine.
Bakapokola batile Lo Piccolo nakwata ishuko lyakucimfya pa mulandu wakuti ewali uwa kukulyo kwaba Provenzano mu Palermo elyo nobwishibilo bwakwe bwalimupeela umucinshi uukalamba ku nkulo yabakalamba abali ebakalamba ba milimo ilyo balebombela pa cikomo cakwa Provenzano ica kuba mwisamba sana ilyo baletungilila akabungwe kabo.
Aba abakalamba ba milimo balikakililwe no Provenzano ilyo aiminike inkondo iya tungulwilwe na Riina ku calo icaipeye imyeo ya bamembala ba Mafia apali Giovanni Falcone elyo na Paolo Borsellino mu mwaka wa 1992.”
Intungulushi ya kampani ka Apple ba Steve Jobs basokolwele akasolobelo ilyo baile pa ntanshi no kufumya lamya iye shina lya iPhone mwi tumba lye toloshi lyabo.
Mu kulanda kwabo ukwa nsa shibili (2) batile “Ilelo akampani ka Apple kalapanga cipyacipya foni, Twalapanga umulumbe we sonde lyonse ilelo.
Icalo ca Brazil ecalo icakwatisha ba Katolika Abengi isonde lyonse, elyo ne Cilonganino ca Katolika yaku Roma mu kukonkanya calikana ku mafunde ya kusuminisha ukupana kwa baume nangu abanakashi bekabeka muli ici calo.
Ing’anda ya Mafunde iyamu Brazil ilalanshanyapo pa kusuminisha kwa kupana kwa baume na banakashi bekabeka pa myaka ikumi (10), elyo ne fyupo fyamusango uyu fyasuminishiwa fye mu musumba wa Rio Grande do Sul.
Ifunde lya kubalilapo lyalembelwe na bwana meya wakale uwa musumba wa São Paulo, uwe shina lya Marta Suplicy. Ili ifunde ilyaletelwe panuma ya kwalulwa, lili nomba muminwe ya kwa Roberto Jefferson.
Bakailishanya ebaleenekela ukukwata icipepala cakuilishishanishishapo icikwete ififwati imintapendwa 1.2 ica kutwala ku Ng’anda ya Mafunde mu mweshi wa Novemba.
Panuma caishileshininkishiwa ukutila indupwa ishingi shalekabila ubwafwilisho ubukumine kwifunde pakulwisha ukutamfiwa, ukulongana kwalitilwe pa 20 Machi pa ncende ya East Bay Community Law Center pakulanshanya nabonse abo cakumine mu lyashi lya bufufuntungu bwa mayanda.
Ilyo ebakashi bamuli aya mayanda batendeke ukulanda ifya bacitikile, indupwa ishingi isha sangilwemo shaishileishiba ukuti Carolyn Wilson uwa ku OHA alibebile indalama shabo isha bucingo, no kubutuka ukufuma muli uyu musumba.
Abekashi bapa Lockwood Gardens basumina ukuti kuti kwaba indupwa nashimbi 40 no kucilapo ishingatamfiwa ukufuma mu mayanda, apo baumfwile nomba ukuti bakapokola ba OHA nabo balefwailisha ifikulwa nafimbi ifya cintu-bwingi mu Oakland nafyo ifingaba mu lyashi limoline ilyabufufuntungu bwa mayanda.
Kwaliba no kukansa ubulangisho ubwali no kuba pa War Memorial Stadium iya mu Maui, ukwalingile ukusangwa abantu 9,000, elyo kabili kwaliba no kulomba ubwelelo ku bantu abatemwa ukutamba.
Akampani akabombela pa butungulushi bwa bumba, aka HK Manamgemant Inc., kalipeele umulandu wa kubalilapo uwa kukansa kwa bulangisho pa 20 Sepitemba, lelo ubushiku bwakonkelepo batile icalengele mulandu wa fya mipekanishishe na malipilo.
Ba Ndubulwila ba milandu abaishibikwa sana aba Giliki, ba Sakis Kechagioglou naba George Nikolakopoulos ebakakilwe mucifungo ca Korydallus mu Athens panuma ya kusangwa ne milandu ya bufufuntungu bwa ndalama na mafisakanwa.
Pa mulandu wa ici, umulandu wa buntalamisoka uwakakata naubukulushiwa muli bashicilye ba mafunde mu calo ca Greece ukupitila mu kuleta pa bwelu imilandu iyacitilwe mu myaka ya kunuma na bapingushi, bandubulwila, abeminishi ba bantu pamo nabeminishi ba buteko.
Imilungu iinono iyapitapo, panuma ya lyashi ilyasabankanishiwe na shimulabasa Makis Triantafylopoulos mu bulangisho bwakwe ubwaya ululumbi ubwitwa “Zoungla” pa mulabasa wa Alpha TV, Shicilye wa mu Ng’anda ya Mafunde kabili ndubulwila, Petros Mantouvalos alipeelwe umulandu pantu bamembala be ofeshi lyakwe balisangilwe mu milandu ya bufufuntungu bwa ndalama na mafisakanwa.
Mu kulundapo, kapingula mukalamba Evangelos Kalousis eukakilwe mu cifungo panuma ya kusangwa no mulandu wa mafisakanwa no kubulisha kampingu ya bupingushi bwinebwine.
Roberts alifilililwa fye ukulanda pafyo asumina ukuti ni lilali ubumi butendeka, ilipusho ilikankala ilyo tuletontonkanya pa lyashi lya kuponya amafumo, ukutila tekuti cikwate amano ukulandapo pafishinka fya milandu iyapala ngeyi.
Lelo, nangu cibefyo, alibwekeshapo amashiwi ya kubalilapo ayakuti umulandu wakwa Roe v. Wade wali “mulandu wa mpanga uwapwishishiwa”, ukukomaila pa bukankala bwa bupingushi bwa Cilye Cikalamba ubwa mulinganya.
Kabili ashininkishe no kutila asumine mu nsambu sha nkama ishacila muntu apo apashintilile ubusalo bwa mulandu wakwa Roe.
Maroochydore ewapwishishe pamulu wa mutanto, amatoni mutanda pamulu wakwa Noosa mucipande ca bubili.
Imbali shibili shalingile ukukumana muma semi final ayakalamba umo Noosa aile pantanshi yabacimfishe na matoni 11.
Maroochydore lyena aliisacimfya Caboolture muma Preliminary Final.
Hesperonychus elizabethae musango wa lupwa lwa Dromaeosauridae elyo kabili mufyala wakwa Velociraptor .
Ici cuni icakwata amasako ayengi, icakaba umulopa kabili icilya ifinama fibiye casuminwa ukuti caleenda namolu yabili ne ngala ishapala isha Velociraptor.
Ingala shabubili shali ishikulu, ukulenga ukuti cinikwe ishina lya Hesperonychus icipilibula ukuti “ingala shaku kabanga.”
Mu kulundapo ku menshi-makasa aya talalisha, imiceele iyabipisha eilecilinganya imilimo ya kupususha.
Ba Pitman batile imiceele tekuti ibe bwino mpaka fye mu kutendeka kwa uyu mulungu.
Ubwingi no kutikama kwa menshi-makasa ayatulumana, ukulingana naba Pitman, ekubipisha ukwacitikapo kuli abo ababombela kui ifi finama ifima seals pa myaka iyapitapo 15.
Ilyashi lyakwikatwa kwa musambi naumbi ilikumine ku kulasaula kwamfuti ukwacitike pa 21 mu mwenshi wa Kutumpu, lyacisalangana mu ncende yitwa Red Lake lelo ubushiku bwacitekelwamo ifililo fyakwa Jeff Weise pamo nabambi batatu pabantu pabula abafwile muli uku ukulasa.
Abakalamba ba buteko balandilepofye ifinono ukucila pa kushininkisha kwa kwikata kwalelo
nangu cibefyo, incende imo iikwete ifishinka pa kufwailisha yaebele ba Minneapolis Star-Tribune ukutila ali ni Louis Jourdain, umulumendo uuli ne myaka 16 umwana waba ku Mupando mu Red Lake Tribal ba Floyd Jourdain.
Tacishibikwe bwino pali ino nshita imilandu iyo bakapeelwa nangu icatungulwile abakalamba babuteko kuli uyu mulumendo lelo ukulubulwisha kwa uyu musepela nakutendeka mu cilye ca buteko.
Lodin nao atile abakalamba balisala ukukansa ukubwekeshapo pakuti bengapusushako abena Afghanistan ku kuposa indalama na masanso ya bucingo aya kukwata ukusala nakumbi.
Abeminishi bafyalo fimbi batile balisangamo ifishalolelemo ifingi mu lupapulo lwa mafunde ya calo ca Afghanistan pakumona nga cakuti ukubwekesha ukusala takuli ukukankala.
Ici cilepinkana ne nsebo sha kubalilapo, ishatile ukukansa kwa kubwekesha kwa kusala kwali no kupinkana no lupapulo lwa mafunde.
Indeke yali pabulendo bwakuya ku Irkutsk elyo kabili yaletungululwa nabashilika bamukati.
Ukwipushaipusha kwalipekanishiwe ukwa kufwailisha ilyashi.
Indeke ya Il-76 yaliba lubali ulukalamba ulwa bonse abashilika ba Russia na Soviet ukufuma mu myaka ya muma 1970, elyo kabili yalipitile mu busanso ubwabipisha uyu mweshi wafumako.
Pa 7 Ulusuba-Lukalamba injini eyafumineko pakwima kwa ndeke, ukwabula abacenekemo. Icalo ca Russia ecafumisheko indeke sha Il-76 shonse panuma ya ubu busanso.
Intamfu yama milundu (miles) ukufika kuli 800 aya Trans-Alaska Pipeline System eyaiselwe panuma yakusuuma kwa mufuta ayengi aya oilo ku kapinda ka kukulyo aka Fairbanks, ku Alaska.
Ukushima kwa malaiti ukukonka pe kambisho lya kuceceta imibombele ya mulilo ificitwa lyonse ekwalengele ukuti ama vavu ya kwisalila yesuke no kuleka yetike mupepi ne citesheni ca pampu 9 ku Fort Greely.
Ukwisuka kwa mavavu kwasuminishe amaka ayengi ukufuma ukucila pa yapimwa elyo na oilo yakonkolweke pali padi ukuya kwi tanki ilingasunga ama bareo ya mafuta ayali 55,000 (imintapendwa 2.3 iya ma mgaloni).
Ukulingana ne fyacitike pali Citatu icungulo, imipaipi ye tanki yali ninshi ilesuma pa mulandu wa maka ayaba (thermal expansion) mukati ke tanki.
Incende imbi iyali mwisamba lye tanki ilingasunga amabareo 104,500 yali ninshi tailaisula ukufika pamulu.
Amashiwi, ayalelandwa pa mulabasa wa fikope, eyali enshita ya kubalilapo iyo abakalamba-bakalamba aba calo ca Iran basuminepo ukutila ifibindo nafikwata amaka.
Pali ifi fibindo pali ifya ndalama elyo ne cibindo caba European Union pakushitisha amafuta ya oilo iishilaengwa kunse ya calo, uko ubunonshi bwa Iran bupokelela 80% iya cuma cakufuma kunse ya calo.
Mu nsebo shapa mweshi ishafumine nombaline, OPEC yatile ukushitisha kwa mafuta kunse ya calo kwaliponene sana pa myaka amakumi yabili iyapita ukufika pama imintapendwa ya ma bareo 2.8 pa bushiku bumo.
Intungulushi nkalamba iya calo ba Ayatollah Ali Khamenei, ebalondolwele ukushintilila kwapa mafuta nga “iciteyo” ukufuma fye ku nshita ya kubukulushiwa kwa ci Isilamu mu Iran mu mwaka wa 1979 uko icalo cilingile caipokololako.
Ilyo ci kapuso cafika pa Calo nokwingila mulwelele, pa nshita ya 5am (inshita yaku kabanga), cileenekelwa ukumonekela sana ku bekala calo baku Northern California, Oregon, Nevada, elyo na Utah.
Ici ci kapuso cikamoneka kwati lutanda ululepita ukuputunkanya mulwelele.
Ci kapuso cikalaenda pa lubilo ukufika pali 12.8 km nangu imilundu 8 pali sekondi umo, ukubutukisha ukwa kufuma ku San Francisco ukufika ku Los Angeles muli mineti imo.
Stardust eikaba iya pamulu sana mu kuba iya butukisha sana pa fyenda mulwelele no kubwela pa Calo, ukucila pa kubutukisha ukwacitike mu mwashi wa Kutumpu mu mwaka wa 1969 pakubwela kwa Apollo X command module.
“Cikapita pamulu wa kabanga na kapinda ka kukuso aka California elyo cikabutisha ulwelelele ukufuma ku California ukupita pakati ka Oregon mpaka ukufika ku Nevada na Idaho elyo ukufika naku Utah,” efyalandile Tom Duxburry, uwangalila umulimo wa Startdust.
Ubusalo bwaba Rudd ukusaina ukulanshanya kwapa miceele ukwa ku Kyoto kulepatululamo ba United States, ico icikalenga ukuti cikabe fye ecalo cimo icatumpuluka icishakasuminisheko kuli uku kusuminishanya.
Ubuteko bwakale ubwa ma conservative mu Australia bwalikana ukusuminisha ilyashi lya Kkyoto, no kutila cikonaula ubunonshi ukupitila mu kushintilila sana pa kushitisha kwa malasha ya coal kunse ya calo, libe ninshi ifyalo pamo nga India na China tafyakakililwa ne fifiko fya fintu ifiya mumwela.
Ici ecikwatwa icakulisha mu makwebo ya ba eBay yonse.
Akampani kalesubila ukufusha imisango ya bukumu bwabo no kuba abaishibikwa mu ncende umo akampani ka Skype kakwatisha amaka, pamo nga China, Eastern Europe, elyo na Brazil.
Abasayanshi baletunganya ukuti ukuba namaka ukwa Enceladus ekwingalenga ukuti kube icishingulu ca menshi makaasa ica E ku Saturn.
Enceladus ecintu cimo icimoneka sana icabeeka mulwelele, icifumya ukufika kuli 90 pesenti ya lubuuto ulo cipokelela ukufuma ku kasuba.
Kalemba wafya mangalo Konami acilanda ilelo mwipepala lye lyashi ilya ku Japan ukutila tabakalefumya ifya pa bwangalo bwa Nshiku Mutanda mu Fallujah.
Ubwangalo bushintilile pa Bulwi bwa Cibili ubwaku Fallujah, ubulwi ubwabipisha sana pakati ka bashilika ba America na Iraq.
Ba ACMA basangile ukuti nangu cingaba cakuti ubunkolanya bwaletambishiwa pa intaneti, Big Brother ta yalufyenyepo amafunde ayali yonse aya kutambisha ifintu pa intaneti pantu ifya tambishiwe tafyasungilwe pali webusaiti ya Big Brother.
Ifunde lya Broadcasting Services Act lyalilanda pakupindulula ifyo muletuma pa intaneti, lelo pakwitwa ukuti efipe fyenu ifyo muletuma pa intaneti fifwile fyasangwa muntu musungila ifintu mwebene.
Iofeshi lya beminishi ba calo ca United States ilyabela mu Nairobi, Kenya elipeele ubusoko ubwakuti “bantalamisoka ukufuma ku Somalia” ebalepekanya ukuponya amabomba yakuikulika mu Kenya namu Ethiopia.
Icalo ca U.S. citile nacipokelela ilyashi ukufuma ku bantu abashishibikwe bwino abalelumbula bwino sana imibombele ya bantu aba mabomba yakuikulika abakonaula “incende ishaishibikwa nganshi” mu Ethiopia na Kenya.
Kale sana ilyo takulaba The Daily Show elyo na The Colbert Report, Heck na Johnson balimwenene limo ifya kulemba ifikesaba fyakupeela—no kusabankanya ilyashi—pa nshita ilyo bali abasambi mu mwaka wa 1988.
Ukufuma apo lyatendekele, ipepala lya The Onio lyalisaba ning’anda ye lyashi iyacetekelwa, iyakwata ipepala lya kupulinta, webusaiti iyakwete abatandashi abaibela ukufika kuli 5,000,000 mu mweshi wa Lusuba-Lukalamba, ifya kusabankanya ifya cila muntu, netiweki ye lyashi iya nsa 24, ilyashi lya ma podikasiti, elyo na atilasi ye sonde lyonse iyo iyabikilwepo nombaline iitwa Our Dumb World.
Al Gore na General Tommy Franks baitatakula pamalyashi yabo ayo batemwisha (inshita yakwa Gore nilintu ipepala lya The Onion lyalembele ukutila ena pamo na Tipper balekwata ukupanga kwa cupo kwabo ukwawamisha panuma ya kucimfya kwakwe ukwa kusala kwa pa Electoral College mu 2000).
Abengi abalemba ifingi pali bena balifika ku kulemba ifyayafya pa bulangisho bwe lyashi lya kwa Jon Stewart na Stephen Colbert.
Uku kulongana kwa fya kulenga nako kuli lubali lwa kampeni iya ba Bucharest City Hall iilefwaya ukutendeka cipyacipya icikope ca musumba ukalamba uwaku Romania ngomusumba wa makwebo uwabengeshima.
Uyu musumba eukaba uwakubalilapo mu ncende ya pakati ka kabanga na kapinda ka kukulyo aka Europe ukutekesha ubulangisho bwa CowParade, ukulongana ukwakulisha nganshi ukwa fya kulenga, pakati ka mweshi wa Kapepo-kakalamba na Kasaka-ntobo uno mwaka.
Ukubilisha kwa lelo kabili kuletantalisha ukuipelesha kwa buteeko ukwapangilwe mu mweshi wa Shinde uno mwaka ukwalalipilila ifya kwendelamo ifyalundwapo.
Ukulundapo kwa 300 kuleleta icipendo conse pamo kuli 1,300 ukwa fyakwendelamo pakucefyako ukufula kwa bantu.
Christopher Garcia, kabilo wa mpuka ya ba Kapokola abaku Los Angeles Police Department, atile ntalamisoka umwaume uuletunganishiwa eulefwailikishiwa pa mulandu wa kupita apaleshiwa ukucila umulandu wa bonaushi.
Icilangililo tacaonaikilile iyo; ukwalula kwabombelwe ukubomfya ama tarpaulins ayawamishiwa ne fishibilo fya mutende no mutima pakwalula icilembo ca “O” pakuti cibelengwe nga “e” iinono.
Ukubalula kwa kashika ukwitwa ‘red tide’ kuletwa pa mulandu wa kufulisha kwa Karenia brsvis, akamenwa akaibelako fye akakwata insandesande imo akasangwa mu menshi.
Ifilenga ifintu ukucitika mu bubumbo kuti fyakumana no kupanga ifingalenga ukuti fibeko, ukusuminisha aka kamenwa ukufula mumpendwa mu kwangufyanya.
Aka kamenwa kalapanga ubusungu bumo ubwingalenga imishipa ileke ukubomba mu bantu namwi sabi.
Inshita ishingi isabi lilafwa pa mulandu wa bwingi bwa busungu mu menshi.
Abantu kuti bacushiwa ukupitila mu kupeema umwela ukufuma kumenshi ayo kalesangwamo nga yaulukila mumwela na mabimbi.
Pabukulu bwaiko Tropical Cyclone Gonu, iyainikwa ukufuma ku mufuko wa mabuula ya cimuti ca myangashi mu citundu ca bena Maldive, yalifikile pa myela iikulu iya ma kilomiita 240 pa nsa imo (imilundu 149 pa nsa imo).
Mu nshita yalucelo ilelo, imyela yacifika pali 83 km/h, elyo kabili yacilamoneka ukuti ileya ilecepelako.
Pali Citatu akabungwe ka United States' National Basketball Association (NBA) kalikansa ukuteya kwa mangalo ya Basketball pa mulandu na ubulwele bwa COVID-19.
Ubusalo bwaba NBA bwakonkele pa kupimwa kwaka kateya waku Utah Jazz ilyo asangilwe na kashishi ka bulwele bwa COVID-19.
Ukulingana neci icafishale icakale (fossil), ici cilepilibula ukutila uku kulepuka kwakunshita ya kunumako ukucila ifyaelenganishiwa ne finshinka fya ma molekyu. 
“Ici cilepilibula ukutila fyonse filingile ukubwekeshiwapo,” efyalandile kafwailisha pa Rift Valley Research Service mu Ethiopia elyo na kalemba mubiye uwa uku kufwailisha, Berhane Asfaw.
Ukufika pali ino nshita, AOL yalikwanisha ukusesha no kupanga umushika wa IM ukulingana ne myendele yaiko, pa mulandu wakusalangana kwa mibomfeshe yaiko mu United States.
Ukulingana no ku kupekanya, ubu buntungwa kuti bwapwa.
Impendwa ya balebomfya imilimo ya Yahoo! na Microsoft mu kufibika pamo kuti fyacimfyanya nababomfya AOL.
Ibanki lya Northern Rock lyalipeelwe ku calo mu mwaka wa 2008 ukukonkana no kusokolola kwakuti akampani kalipokelele indalama sha bwafwilisho ukufuma ku Buteko bwa UK.
Northern Rock yalekabila ubwafwilisho pa mulandu wa kuibimba mu bwafya bwa nkongole sha mayanda mu mwaka wa 2007.
Ibumba lyaba Sir Richard Branson ilya Virgin Group lyalikanishiwe ukupeelwa kwa makwebo kuli ili banki ilyo talilati libe lya calo.
Mu mwaka wa 2010, ninshi lyaliba lya calo, ibanki ililipo nomba ilya mumusebo uukalamba ilya Northern Rock plc lyalipatwilwe ukufuma kwi ‘banki ilibi’, Northern Rock (Asset Management).
Ba Virgin bashitako fye ‘ibanki ilisuma’ ilya Northern Rock, lelo te kampani ka kwangalila ifipe iyo.
Ici cisuminwe ukuba emuku walenga busano mu milumbe ya calo umo abantu bamonako ifintu ifya kufuma ku mars ukuponena pa Calo.
Ukufuma pa fintu ifyaponena pa Calo ifili 24,000, ifili fye 34 efyashininkishiwa ukuti fyafuma ku mars.
Ifili ikumi na fisano pali ifi mabwe ayaponene ilyo ifintu fyaponene mu mweshi wa Julai iyafumako.
Yamo pali aya mabwe, ayashimonaika pa Calo, yaleshitishiwa pa mutengo ukufuma pali US$11,000 ukufika pali &$22,500 pali ounce imo, icingacila pa mutengo wa lubwe lwa golide.
Panuma ya ubu bwangalo bwa kupepekana, Keselowski ewashala intungulushi ya Drivers' Championship na matoni ayali 2,250.
Uushalileko na matoni cinelubali kunuma, Johnson euli pa cifulo ca bubili na matoni 2,243.
Pa cifulo ca butatu, pali Hamlin uushalileko na matoni amakumi yabili, lelo euliko pantanshi ya kwa Bowyer na matoni yasano. Kahne na Truex, Jr, ebali pa fifulo fya busano na mutanda na matoni 2,220 elyo na 2,207.
Stewart, Gordon, Kenseth, na Harvick ebapwilishishe impendwa yaba pamulu abali ikumi mu bwangalo bwa Drivers' Championship ilyo kwashala amangalo ya kupepekana yane mu kwangala kwapali ino nshita.
Abashilika ba US Navy nabo batile bacili balefwailisha ubu busanso.
 Kabili balandile mu mashiwi yabo ukutila, “ababomfi bacili balebomba pakumona umusango uusuma uwakufumishamo icibwato”.
Icibwato ca Avenger class mine countermeasure, cibwato icali pa bulendo bwakuya ku Puerto Princesa mu Palawan.
Cabikwa mu ciputulwa ca U.S Navy ’s Seventh Fleet elyo cisangwa mu Sasebo, Nagasaki mu Japan.
Abasanshile umusumba wa Mumbai bafikile ukubomfya ubwato pa 26 Novemba, 2008, ilyo baishile no tupata, na mabomba ayakulu nokwisaponesha pa ncende ishingi ukubikapo na icitesheni ce shitima apaiswile abantu ica Chhatrapati Shivaji Terminus elyo ne Hotela ilyaya ululumbi ilya Taj Mahal.
Ukwenda no kufwaya kwe lyashi ukwa kwa David Hadley kwalyafwilishe ukukwanisha ukubomba kwaba kalisha wa mfuti abali 10 ukufuma ku mpuka ya bashilika abaku Pakistan abetwa Laskhar-e-Taiba.
Ukusansa kwaliisa bika icisendo icikulu pa bwampano ubwaba pakati ka calo ca India na Pakistan.
Ilyo baleshindikwa na bakalamba ba buteko, baebele abekashi baku Texas ukutila intampula shalibuulwa isha kucingilila umutende wa cintubwingi.
Ba Perry nakuba batile, “Kuliko incende shimo mwi sonde ishaipekanya bwino sana ukukumanya ubu bwafya ubuleletwa muli uyu musango.”
Ba gavana kabili batile, “Ilelo natwishiba ukuti abana besukulu bamo nabeshibikwa ukuti balikumanapo no mulwele.”
Bakonkenyepo no kutila, “Uyu mulandu uwa kakata nganshi. Mube abashininkisha ukutila ubuteeko bwesu bulebombelapo ukufika apo bwingafika.”
Ngacakuti cashininkishwa, ukufwaya kukapwilishisha ukufwayafwaya kwakwa Allen ukwa myaka cinekonsekonse ukwa Musashi.
Ukukonkana na mapu ya panshi ya beemba ifyasheleko fyasangilwe ukubomfya ROV.
Umuntu umo pa bantu abakankala sana pe sonde, Allen alishimikwa ukuti alibikisha icuma cakwe icingi mu kufwailisha kwapa menshi elyo no kutendeka ubufwayo bwakwe ubwakusanga Musashi ukukonkana no kutemwa kwakwe ukwa pa fya nkondo.
Akwete ukwishibikwa sana ilyo ali mu Atlanta elyo aishibikilwe naku malangulushi yakwe aya kupanga kwa masambililo ya mu kalale.
Mu mwaka wa 2009 alipeelwe icilambu ica kuba Umukalamba wa Calo muli ulya mwaka.
Pa nshita ya iyi mendulo, mu masukulu ya mu Atlanta mwali ubuyantanshi ubwingi pa fyaletumbuka mu mashindano ya kwesha.
Panuma fye yaifyo, ba Atlanta Journal-Constitution balembele insebo ishalelangisha amafya nefyatumbwikemo mu mashindano.
Insebo shalangile ukutila amatoni bakwete yalinina sana mu kwangufyanya, no kutunganya ukuti isukulu lyalishibe pali aya mafya nomba ta lyabombelepo pa fyasangilwe.
Ifishinka fyakonkelepo fyalangile ukutila amapepala ya mashindano yalyangelweko na Hall, pamo nabambi 34 abaciputulwa ca masambililo icalangilwe mu 2013.
Ubuteko bwa Irish bulekomaila pa kupamfya kwe funde lya ng’anda ya mafunde ilyakulungika ubu bwafya.
“Cili nomba icikankala ukufuma ku ciputulwa ca bumi pamo naku ciputulwa ca bupingushi bwabuntalamisoka ukutila ifunde lipangwe mu kwangufyanya”, efyalandile ubuteko. 
Bacilolo Balolesha pa fya Bumi balilangisha ukusakamana ku mikalile isuma iya bantu abacimwene ngecisuma ukubomfya ifi fintu pantu ficili nafisuminishiwa, elyo na pa milandu iikumine ku miti ikola iyaposwa panse ukufuma apo uku kwaluka kushili kwefunde kwatendekele ukubomba.
Jarque alekansha umubili mu nshita ya kuteya kwa kupekanishisha amangalo pa Coverciano mu Italy mulucelo lwa ishi nshiku. Aleikala mu hotela lye bumba ilyo ubwangalo tabulafika ubwapekanishiwe ukuteyeka pa Mulungu naba Balonia.
Aleikala mu hotela lye bumba ilyo ubwangalo tabulafika ubwapekanishiwe ukuteyeka pa Sande naba Balonia.
Basi yaleya ku Six Flags St. Louis mu Misouri pakuti ibumba lya nyimbo liyeimba kuli cinkupiti wa bantu.
Pa nshita ya 1:15 a.m. Pa Cibelushi, ukulingana na bamweneko, sacha yalepita ninshi ilaiti lya katapakatapa nalyaka elyo kabili ka motoka akanono kaishile shokela ku ntanshi yaiko.
Ukulingana no bushiku bwa pa 9 Akasaka-ntobo, ilinso lya morakot lyali apalepele amakilomita amakumi cinelubali ukufuma ku Citungu ca Fujan mu China.
Icimwela ca typhoon eciletungashiwa ukwenda ukulaselela ku China pama kph ikumi na limo.
Abalendo ba mu ndeke balipeelwe amenshi ilyo balelolela mu kukaba kwa ma digili 90(F).
Kapitao wa mulilo Scott koons atile, “Kwalikabile sana mu Santa Clara na tempulica ukufika kuma 90. 
Ukukokola kwa nshita ukuli konse pa fyakwangalapo kuti kwaleta ubwafya, ukulandako fye panono, elyo casendele ukufika ku nsa imo pa kufumyapo umuntu wakubalilapo pa cakwensha.”
Schumacher uwafumine mu mangalo mu 2006 panuma ya kucimfya mu mangalo ya Formula 1 imiku cinelubali, ewalingile ukupyana pali Felipe Messa uwaceneke.
Uyu umwina Brazil alikwete icilonda ku mutwe panuma ya kupunkana mu 2009 Hungarian Grand Prix.
Messa aleenekelwa ukufuma mupepi ne nshita yonse iya mangalo ya 2009.
Arias alipimwa nokusangwa ukuti ali na kashishi mu cipimo icinono, efyalandile Cilolo wa Buteko Arias.
Ubumi bwaba kateeka buliko bwino pali ino nshita, nangu cakuti balebikwa beka ku ng’anda pa nshiku ishalakonkapo.
Ukufumako impepo elyo ne filonda pa mukoshi, ndeumfwa fye bwino elyo ndi umutuntulu uwa kubomba imilimo ya kubombela ku ng’anda. 
“Ndeenekela ukubwelela kuncito shandi shonse pali Cimo.
Felicia, icali kale cimwela ca Musango 4 pa Cipimo ca Saffir-Simpson Hurricane, caliisacepako amaka nokwisaba akamwela ka tropical akayanguka nokusalangana ilyo tacilafika pali Cibili.
Ifyasheleko kuli cena fyaletele fye ubufuumi bwa mfula pa fishi ifingi, nangu cakuti pali ino nshita, takuli ubonaushi nangu ukubunda ukushimikwe.
Ubufuumi, ukufika pama inchi 6.34 pa cakupiminapo icapa Oahu, bwalondolwelwe nga “ubukankala”. 
Imfula imo yaishile pamo nokubulukua pamo nokubyasha limo-limo.
Indeke ya Twin Otta yalefwaisha ukupona pa Kokoda ubushiku bwa mailo nge Ndeke sha Airlines PNG Flight CG4684, lelo yalikenepo ukucita ifyo pa muku umo kale.
Mupepi na mamineti ikumi ilyo tailaesha ukupona pa muku wabulbili yaliisaluba.
Incende intu ya ponenepo yacisangwa ubushiku bwalelo elyo nayafya sana ukufikako icakuti bakapokola babili nabaponeshiwa mu muteengo pakuti bengenda ukuya ku ncende mu kufwayako abapuswike.
Ukufwayafwaya kwcishingashiga pa mulandu waici elyo ne miceele imo ine iyalengele indeke ukufilwa ukuwila pa cibansa.
Ukulingana ne nsebo, icikuulwa cimo mu musebo wa Macbeth calipoleka pa mulandu wa gasi iyalesuuma.
Umukalamba umo uwa kampani ka gasi afikile pali iyi ncende panuma ya kuti umwina-mupalamano umo amutumina no kumweba pali gasi.
Ilyoline fye afikile elyo ici cikuulwa capoleke.
Takuli abaceneke sana, lelo abantu basano abali pa ncende pa nshita ya kupoleka ebatangetwe ku mulandu wa bwafya bwafyo bwamwene.
Tamwali nangu umo uwali mu cikuulwa.
Pali iyi nshita, ukufika ku bantu 100 abekalako balifumishiwa kuli iyi ncende.
Amangalo yabili aya kamombo (golf) na rugby yalipekanishiwa ukubweshiwa ku Mangalo ya Olympic.
Akabungwe International Olympic Committee kacisala ukulundako aya mangalo pa kulongana kwabo ukwa cibako ilelo mu Berlin. Rugby, makamaka rugby union, na kamombo (golf) efyacisalwa pa mangalo yambi yasano ukutontonkanishiwapo ukulundwamo mu ma Olympics.
Ubwangalo bwa squash, karate na mangalo ya kukunkuluka nayo yaliesha ukuya mu bwanshiko bwa Olympics pamo nga baseball na softball, ayo ayasalilwe ukufumishiwa mu Mangalo ya Olympics mu mwaka wa 2005.
Ukusala kulingile ukushininkishiwa nakabungwe konse aka IOC pa kulongana kwabo ukwa mu Lusuba-lukamba mu Copenhagen.
Tebonse abatungilile ukubikapo kwa mabumba ya banamayo.
Kacimfya wa cikombe ca silver ica 2004 Amir Khan atile, “Ukufuma panshi ya mutima wandi ndemona ukuti banamayo tabalingile ukucimfyanyako. Uku ekutontonkanya kwandi.” 
Nangu cakuti alandile aya mashiwi akalatungilila abena Britain abakalacimfyanyako mu ma Olympics yamu 2012 ayakabeela ku London.
Ukulubulula kwabelele pa cilye ca Birmingham Crown Court elyo kwapwile pa 3 mu mwenshi wa Kasakantobo.
Kalemba welyashi uyo uwaiketwe pa ncende ya milandu alikene ukuti tasendendelemo ulubali muli uku ukusansa. Elyo aatile abomfeshe icimuti ico akwete pakuicingilila ku mabwe abantu ukufika nakumpendwa amakumi yatatu balemulasa.
Blake nao alisangwa no mulandu uwakufwaya ukucilinganya ubupingushi.
Bakapingula baebele Blake ukutila ‚Äúcili ica ishibikwa bwino ukuti‚Äù aletumwa ku cifungo.
Amaka ayafita maka ayashimoneka ayo ayabomba cilanshita pe sonde lyonse.
Ukubako kwayako kwashininkishiwaf ye pa mulandu wakumona ificitika mu kukulilako kwe sonde.
Abasayanshi balisangako imilundu iyaima pa mushili wa mweshi iitwa ama lobate scaps ifyo ifyaisa pa mulandu wa mweshi ukuya ulefoota panono-panono.
Ifi filundulundu fyasangilwe pa mweshi onse elyo fimoneka kwati nafyumako, ukulangisha ukuti ifyalengele ukuti fipangike fyaililineko.
Ili lyashi lilepinkana ne langulushi ililanda ukuti pa mweshi tapaba amaka ayatungulula imipangilwe ya calo (geologic),
Uyu muntu aletunganishiwa ukuti aenseshe ka motoka aka mipeto itatu akakwete ifyanso fya kupoleka no kwingila nako mwi bumba lya bantu.
Uyu muntu uuletunganishiwa ukuposha ibomba aliikatwa, panuma nao acenawilwe pa mulandu wakupoleka kwe bomba.
Ishina lyakwe talilati lishibikwe ku bakalamba, nangu cakuti nabeshiba ukuti ni membala we bumba lya mutundu waba Uighur.
Nadia, uwafyelwe pa 17 Ulusuba-lunono, 2007, ukupitila muli opaleshoni pa cipatala cabunacifyashi mu Aleisk, Russia afinine nganshi ukufika pa mapaundi 17 na 1 ounce.
“Bonse fye calitusungwishe,” efyasosele banyina. 
Ilyo baipushiwe ifyo bawishi balandilepo, bayaswike ukutila “Tabayaswikepo nangu cimo - baimininefye balekapawila amenso.”
Cakulakwata imibeele imoine nga menshi. Cilapulinkanya ngafilya fine amenshi yaba. 
Kanshi ngacakuti nawiminina pa mbali ya beemba, kuti wamona amabwe nangu filimbwelimbwe ifili panshi.
Ukulingana nafintu twaishiba, kwaba fye icibulungwa ca calo cimo icilanga ukwenda kwa fintu ukucila pali Titan, neshina lyaciko Lisonde (Earth).
Ubwafya bwatendeke pa 1 Akabengele-kanono ilyo ibumba lyabekala-mushi batendeke ukuilishanya kuli ba Obanazawa Post Office ukutila tabapokelele Ifitupa fya Mwaka Upya ngefyo ciba lyonse.
Ubushiku bwa mailo ba post office balilomba ubwelelo kubekalacalo elyo na bashimilabasa panuma ya kusanga ukutila umwana umulumendo alifishile ifipepala fya makalata ifili 600, ukubikapo ne Fitupa fya Mwaka Upya ifili 429, ifyo ifishafikile kubene abalingile ukufipokelela.
Ci setilaiti umushali umuntu icaleshinguluka umweshi iceshina lya Chandrayaan-1 cafumishe ci mashini caciko icitwa Moon Impact Probe (MIP) ico icabutwike nganshi pamulu wa mweshi pali 1.5 km pali sekondi imo (3000 mi pa nsa imo), no kuyaponena mupepi ne mpela ya ku kapinda ka kukulyo aka Mweshi (south pole).
Ukucila fye pa kusenda ifibombelo fitatu ifya sayanshi ifikankala, ici cimashini calisendako ne cikope ca fulagi ya calo ca India, iya pentwa mumbali shonse.
“Ndetasha bonse abo abayafwilishe shimilandu nga ine,” efyo Siripon ashimikwe ukutila efyo alandile pa kulanshanya na bashimilabasa. 
Abantu bamo tekuti basumine lelo nshilesakamana.
Ndine nsansa pantu kuliko abantu abalefwaya ukujafwilishako.
Ukufuma apo icalo ca Pakistan capokele ubuntungwa ukufuma kubuteko bwa Britain mu 1947, Kateka waku Pakistan alisalako “Abeminishi ba Mitekele” abakutungulula FATA, abo ababomba mupepi ne milimo yonse iya kutungulula incende shonse. 
Aba bantu bakwata imilimo iya kupeela ubutungulushi nokupingula imilandu ukukonkana ne Cikomo 247 ica Lupapulo lwa Mafunde ya Pakistan.
Ing’anda ya kusendamamo (hostel) yacibongoloka mu Mecca, umusumba wa mushilo uwaci Islam ne nshita ya 10 koloko muno lucelo.
Muli ici cikuulwa emwali abatandashi abengi abaishile mu kutandalila umusumba wa mushilo pa bushiku bwakutangilila ubulendo bwa hajj.
Abeni bamuli iyi ng’anda abengi bali bekashi baku United Arab Emirates.
Abafwile bonse bafikile kuli 15, icipendo icileenekelwa ukukulilako.
Leonov, uwaishibikwa kabili nga "cosmonaut No. 11", ali lubali lwe bumba lyabaya mulwelele ilya ku Soviet Union.
 Pa 18 Machi, 1965, alibombele ica kubalilapo ukulunda pa ficitika mu kuya kwa mulwelele icitwa extravehicular activity (EVA), nangu “ukwenda mu lwelele”, ukushala eka panse ya cindeke ukupusha pa mamineti ikumi na yabili. 
Alipokelele icilambu ca "Hero of the Soviet Union", umucinshi uwakulisha mu Soviet Union, pa mulandu wa milimo yakwe. 
Imyaka ikumi panuma, atungulwile ulubali lwamu Soviet ulwa mulimo lwa Appolo-Soyuz icalelangisha ukuti Umulimo wa Mulwelele wapwa.
Atile takuli ifishinka ifingalangisha ukuti ukusansa kulingile fye kwacitika. 
Nangu cibefyo, ukucepa kwa cipimo ca cintinya takulepilibula icintinya conse nacifumishiwapo.”
Nangu cakuti abakalamba bancende tabasininkishe bwino bucishinka bwa cintinya, iciputulwa ca myendele ica Maryland Transporation Authority capangile uku kwisala panuma ya kupatikishiwa naba FBI.
Ifimbayambaya fya kubeula efyabomfeshiwe ukwisala kwa minshi yamipaipi mu kwafwilishiwa naba kapokola abali 80 abaletungulula imyotoka ukwa kupita.
Takwali ukuwayawaya kwa mamotoka ayengi ukwashimikwe mu musebo wa beltway, umusebo umbi uubomfiwa mu musumba.
Icalo ca Nigeria kunuma calibilishe ukutila calepekanya ukwingila mu AfCFTA mu mulungu uwakuya ku kulongana kukalamba.
Cilolo uubombela ku makwebo no bunonshi mu AU Albert Muchanga alandile ukuti Benin ili mukwingilamo.
Uyu cilolo atile, “Tatulati tusuminishanye pa mafunde ya ntuntuko no kusuminisha kwa misonko, lelo ubwanshiko ubo tukwete nabulinga ukutendeka amakwebo pa 1 Julai, 2020.
Icitesheni calisungilila umubeela waciko, nangu cakuti kwali ukulufya kwa cakupiminako intunga (gyroscope) mu kubalilapo pa citesheni ca mulwelele, ukufika pa mpela yakwenda.
Chiao na Sharpov kwafumine insebo shakuba ukutali ukufuma kufingalenga ukulfuunganya umubela wa ncende.
Iciputulwa cibombele mu kupindulula kwa panshi calilenga indeke sha ma jeti ukwamba ukubomba elyo no mubela usuma uwa citesheni walibweluluka.
Umulandu wapingwililwe mu Viginia pa mulandu wakuti ekwaba akampani akaba pamulu mu makwebo ya intaneti aka AOL, akampani akabikilepo iyi milandu.
Uyu emuku wa kubalilapo untu ukupingula kwacitwapo ukubomfya ifunde ilya pangilwe mu 2003 ilya kulesha ukutuma kwa ma imelo ayengi, eyetwa spam, ukuti yelasalanganishiwa ku mbokoshi shama imelo ya bantu.
Jesus uwa myaka ya kufyalwa 21 aingile mwi bumba lya Machester City uyu mwaka mu Janiwale 2017 ukufuma kwibumba lya ku Brazil ilya Palmeiras pa cipendo ca ndalama imintapendwa £27.
Ukufuma ilyo, uyu umwina Brazil aliteyapo mu mangalo ayali 53 muli ili bumba mu kucimfyanya konse no kwingisha utukato 24.
Dr. Lee alilalangisha ukusakamana pa mulandu ne nsebo ishakuti abana mu Turkey nomba nabambula akashishi ka A(H5N1) avian influenza ukwabula ukuti balwale.
Amasambililo yamo yalelanda ukutila ubulwele bulingile bwacepako amaka ilyo tabulaba icikuko ce sonde lyonse, efyo alandile.
Kuli isakamiko lyakutila abalwele kuti bakonkanyapo ukwambukisha abantu bambi ukupiltia mu kubomba imilimo ya cilabushiku nga cakuti akashishi kakonkanyapo ukukanamonekela.
Leslie Aun, kabilo wa Komen Foundation, atile akabungwe kalisendele ifunde ilipya ilishisuminisha ama gilanti nangu indalama shamilimo ukupelwa ku tubungwe utulefwailishiwa ne milandu shimo.
Icikomo ca kabungwe ka Komen caliifumyapo akabungwe ka Planned Parenthood pa mulandu wa kufwailisha ukulecitika pa mulandu wafyo aka kabungwe ka Planned Parenthood kabomfya indalama elyo ne nsebo sha ndalama sha kako uko ukuletungululwa no Mwiminishi Cliff Stearns.
Stearns alefwailisha ngacakuti imisonko ilabomfiwa ukulipilila ukuponya kwa mafumo ukupiltia muli ba Planned Parenthood mu cifulo cakwe ngowa ku mupando mu kabungwe ka Oversight and Investigations Subcommittee, akabombela mwaisamba lya ciputulwa ca House Energy and Commerce Committee.
Gavana wakale uwa ku Massachusetts Mitt Romney ewacimfishe ukusala kwa ntanshi ukwa kwa Kateka wa Florida Republican Party pali Cibili na 46 pesenti ya mavoti.
Kabilo wa kale uwa Ng’anda ya Mafunde Nwet Gingrich ewali uwa bubili na 32 pesenti.
Nga kacimfya uwa kusenda imisumba yonse, Florida yapeele ifipuna fyonse amakumi asano ifya beminishi babo kuli Romney, ukumusunkilishako pa ntanshi mu kusalwa kwakwa kateka wa Republican Party.
Abapekenye ukuilishanya batile ukufika ku bantu 100,000 ebaishile mu misumba ya mu Germany pamo nga Berlin, Cologne, Hamburg, na Hanover.
Mu musumba wa Berlin, bakapokola batile bakailishanya balifika ku cipendo ca 6,500.
Ukuilishanya kabili kwalicitike mu Paris, mu Sofia ku Bulgaria, mu Vilnus ku Lithuania, mu Valetta ku Malta, mu Tallinn ku Estonia, elyo namu Edinburg na Glasgo ku Scotland.
Mu London, abantu ukufika kuli 200 ebailishenye panse ya ma ofeshi yabantu bamo abakwata ubwine bwa ifi fukuulwa.
Umweshi wapwile, kwali ukuilishanya ukwingi mu Poland ilyo cilya calo casaine ACTA, ico icilengele no buteko bwa calo ca Poland ukusala ukukanasuminisha uku kulanshanya, pali ino nshita.
Umusumba wa Latvia pamo na Slovakia yonse ibili ileshingashingisha umulimo wakwingila muli ACTA.
Akabungwe ka Animal Liberation and the Royal Society for the Prevention of Cruelty to Animals (RSPCA) nakabili kalelomba ukubika kwa fitunshitunshi fya kukopela ifya CCTV mu fikuulwa fyonse umwipailwa ing’ombe mu calo ca Australia.
Umukalamba wa Milimo ya Kuceceta pa RSPCA New South Wales uwe shina lya David O'Shannessy aebele ba ABC ukutila ukulolesha no kuceceta kwa ncende sha kwipailamo ing’ombe shonse kulingile kwakonkwa mu Australia monse.
“Ama CCTV ya katuma icishibilo icikalamba kuli bonse ababomba ne nama ukutila ubumi bwashiko nabo bwine bukankala.”
Mapu ya cinkukuma iyesonde lyonse mu United States Geological Survey tayalangishepo icinkukuma icili conse mu Iceland mu mulungu uwafumineko.
Iofeshi lya Icelandic Meteorological Office kabili lyalandile ukuti takwali ifili fyonse ifikumine icinkukuma mu ncende ya Hekla mu nsa 48 ishapitile.
Ifyakonkele pa kupita kwa cinkukuma mukwaluka kwa mwela fyacitike pa 10 mumwenshi wa Kutumpu pa ncende yalubali lwa kapinda ka kukuso ukwalupili lwa volcano ulwa caldera
Amakumbi ayafita ayashakumine kuli volcano iili yonse eyasoselwe ukuti yalesangwa mwisamba lya lupili.
Amakumbi yalelangisha ukuti kuti kwaba icimfulunganya ngacakuti ukupulika kwa mushili cishinka kwalicitike.
Icibwato ca Luno casendele ama kyubiki miita ya mafuta aya 120–160 ilyo caonaike elyo umwela uukali walicisenda mpaka cayafika mu cibumba cakucinga amabimbi.
Ama helikopita yalipususha abantu ikumi na babili abali mu bwato elyo pali fye umo uuceneke pa moona.
Icombo icikwete amamiita 100 cali pa bulendo ubwa kuya mu kusenda ifipe fya mufundo nga lyonse elyo pakubala intungulushi shaletwishika ukuti limbi kuti caitila ifipe.
Ukwalula ukwaletelwe kwali ninshi nakupita kale mu mayanda yonse yabili mu 2011.
Ukucinja kwalipangilwe muli ici cikomo ce funde ilyo sentensi yabubili yafuutilwemo ne Ng’anda ya Beminishi elyo panuma calipitile mu musango uwapalako naba Senate pali Cimo.
Ukufilwa kwa museela wa bubili, iilefwaya ukubinda ifyupo fya baume nangu abanakashi bekabeka, kuti kwaisula iciibi caifi fyupo kuntanshi.
Ukukonkana no yu mulimo, HJR-3 ikapitulukwamo nakabili ne cikomo cimbi icikasalwa mu 2015 nangu mu 2016 ukukonkanyapo ukuba muli uyu mulimo.
Pa kukwanisha kwa kubomba ukwa kwa Vautier ukucila fye pa kutungulula pali no kufwita ukulya mu 1973 pa mulandu wafyo alandile nga ukwalula kwa lyashi lya mitekele.
Ifunde lya ci Fulenchi lyalyaluka. Ukufwaya kwakwe ukwa kwalula ifintu kwatendeke ninshi ali ne myaka 15 ilyo aingile mu cipani ca French Resistance pa nshita ya Nkondo ye Sonde Lyonse iya Bubili.
Mu 1998 alilembele ibuuku umo alembele pafyo abombele nefyo alecita.
Mu myaka ya muma 1960 alibwelele kucalo nomba icali no buntungwa ubupya ica Algeria ukuyasambilisha ifya kuwaminisha ama filimu.
Uwangala ubwangalo bwa judo ku Japan Hitoshi Saito, kacimfya wa fikombe fibili ifya golide muma Olympic, nafwa ne myaka 54.
Icalengele imfwa yakwe casoselwe ukuti ni kansa ya kumupaipi uwafuma ku libu umupita indusha.
Afwilile mu Osaka pali Cibili.
Ukubikapo no kuba kacimfya wa kale uwa ma Olympic na mwi Sonde lyonse, Saito ali ewaku mupando mu kabungwe ka kukansha aba Judo aka Judo Federation ukufika na panshita ya kufwa kwakwe.
Ukufika ku bantu abali 100 ebasangilweko ku mutebeto, pakuti kwingaba ukusefya ubushiku bwakubalilapo ubwa kwibukisha ubwinga bwa bantu babili ubwaliko uyu mwaka.
Ukusefya ukwapwililika ukwa cibukisho kwapekanishiwe ukubako pa bushiku bumbi, efyalandile intungulushi.
Aba bantu baupanine ku Texas apo apapita nomba umwaka umo elyo baishile ku Buffalo mu kusefya nefibuusa pamo no lupwa.
Umulume uuli ne myaka 30, uwafyalilwe mu Buffalo, ali umo pa bafwile muli uku kusansa kwa mfuti, lelo umukashi wena taceneke nangu pamo.
Karno muntu umo kasambilisha wa Cisungu uwaishibikwa lelo uwayafya uwalefunda pa Modern Education elyo na King’s Glory uwatile alikwete abasambi abali 9,000 pa nshita ya bukulu bwa mulimo wakwe.
Mu kulemba kwakwe alebomfya amashiwi ayo abafyashi bamo baletila yalyafishe, elyo kabili ashimikwe ukulabomfya umusalula mu kilasi.
Isukulu lya Modern Education lyamutungenye ukupulinta ifishibisho ifingi pama basi ukwabula ukusuminishiwa elyo no kubepa ukutila ewali kafundisha mukalamba uwa Cisungu.
Kabili alitunganishiwa no kusangwa no mulandu wa kubomfya ifipe fya muntu umbi ukwabula insambu, lelo tapingwilwe.
Umusambi wakwe uwa kale atile ‘alebomfya amashiwi ayashili yamasambililo mu kilasi, alefunda ifyakwishishanya mu malembo elyo kabili ali fye nga cibusa wa basambi.’
Mu nshita ya makumi ya myaka yatatu ayapita, nangu cakuti cashele calo ca communism (icalo umo ifintu fyonse fitungululwa no buteeko), Icalo ca China calipangako ubunonshi bwa makwebo.
Ukwalula kwa fikomo fya bunonshi ukwa kubalilapo kwacitike mwisamba lya butungulushi bwa kwa Deng Xiaoping.
Ukufuma ilyo, ubukulu kwa bunonshi bwa calo ca China bwalikulilako imiku 90.
Pa muku wakubalilapo, umwaka wafumineko icalo ca China calishitishe amamotoka ayengi kunse ya calo ukucila Germany elyo no kucila pali United States nge calo icakulisha sana muli aya makwebo.
GDP ya calo ca China kuti yakulisha ukucila iya United States mu makumi ya myaka yabili.
Icimwela ca mfula ica Danielle, icimwela icalenga bune ukwinikwapo munshita yafimyela fyamu Atlantic mu 2010, nacitendeka ku kabanga ka Beemba wa Atlantic.
Ici cimwela, icibelele apali imilundu 3,000 ukufuma ku Miami, Florida, cikwete imyela iikulu ukufika pali 40 mph (64 kph).
Abasayanshi pa National Hurricane Center baletunganya ukuti icimwela ca Danielle kuti cakoselako no kusanguka hurricane ilyo cikalafika pali Citatu.
Iyo icimwela cicili ukutali no mulundu, cicili icayafya ukwishiba ubusanso cingaleta ku calo ca United States nangu Caribbean.
Zagreb, Bobek uwafyalilwe mu musumba uukalamba uwa calo ca Croatia, alishibikwe sana ilyo aleteya mwi bumba lya Partizan Begrade.
Aingile muli ili ibumba mu 1945 no kwikala nabena ukufika mu 1958.
Munshita yakwe nabena, alingishe utukato ukufika kuli 403 mu kuteya ukuli 468.
Takwaba naumbi uwateyapo imiku iingi nangu ukwingisha utukato utwingi mwibumba lya Bobek ngoyu.
Mu 1995 ewasalilwe nga kateya uwacilike mu kuteya konse ukwe bumba lya Partizan.
Ukusefya kwatendeke no bulangisho ubupya ukufuma kwibumba ilyaisbikwa bwino isonde lyonse ilya Cirque du Soleil.
Pakonkele ibumba lya Istanbul State Symphony Orchestra, ibumba lya Janissary, elyo naba kemba apali Fatih Erkoç na Müslüm Gürses.
Ibumba lya Whirling Dervishes nalyo lyalile pa siteji.
Umukashana waku Turkey Sezen Aksu aimbile pamo na uwimba ishiwi lya caume ilyapamulu (tenor) uwa ku Italy uwe shina lya Alessandro Safina elyo na kemba wa ku Greece Haris Alexiou.
Pa kupwisha, ibumba lya bakushana abena Turkey ilya Fire of Anatolia lyalishile nobulangisho bwa “Troy”.
Peter Lenz, umulumendo wa myaka 13 uwensha ifitukutuku, nafwa panuma ya kusangwa mu busanso pa Indianapolis Motor Speedway.
Ilyo aciba pa kushinguluka kwakwe ukwa kukafya umubili, Lenz acisapona ukufuma pa citukutuku cakwe, elyo acisapunkwa nakensha munankwe Xavir Zayat.
Bwangu-bwangu acisatangatwa na bashing’anga bamu bwangalo no kutwalwa ku cipatala camupepi uko aciyafwila.
Zayat ena taciceneka muli ubu busanso.
Ukulingana ne fyo icuma ca mwi sonde lyonse cili, Zapatero akonkenyepo ukutila "icuma lubali lwa bukumu bwa calo, kabili lubali ulwa kakata nganshi." 
Natukwata ubwafya bwa ndalama ubwa mwaka onse, ubo ubwafikile pa kukula sana mu myeshi ibili iyapita, elyo ndetontonkanya ukutila imishiika ya ndalama naitendeka ukubukulushiwa.”
Umulungu wapwile, umulabasa wa Naked News wabilishe ukutila uli no kulundapo imibombele ya fitundu fye sonde lyonse ifya kusabankanishishamo ilyashi, no kusabankanya kutatu.
Ilyo basabankanya kale mu Cisungu neci Japanese, aka kampani ke sonde kaletendeka ukusabankanya amapulogilamu muci Spanish, Ici Italian, neci Korean, pa TV, pa intaneti elyo napali tumusange.
Kwishuko takwali nangu cimo icacitike kuli ine, lelo nalimwene icintu icabipisha, ilyo abantu balelwisha ukutoba amawindo pa kufwaya ukufuma panse. 
Abantu baletoba amawindo ukubomfya ifipuna, lelo amawindo tayaletobeka.
“Igilasi lye windo limo lyalisasuka lyatobeka, elyo batendeke ukufumina pe windo lineili,” efyasosele umo uwapuswike Franciszek Kowal.
Intanda shilapeela ulubuuto no kukaba pa mulandu wa malaiti ayapangwa nama atomu ya hydrogen ayasankanishiwa (nangu ukukambatanishiwa pamo no kupanga ifintu ifya fina.
Aba sayanshi balebombela pa kupanga akantu kamo akengalapanga amalaiti mu musango umo wine.
Lelo, ici, kuti caba ubwafya ubwakosa ukupwisha elyo kabili cikasenda imyaka iingi pakuti tukamone utubombelo twa kusankanya ifintu muli uyu musango.
Inshindano ya cela ilelela pamulu wa menshi pa mulandu wa maka ayaba pamulu.
Amaka ya pamulu wa menshi yalacitika pa mulandu wakuti ama molekyu ya menshi pamulu wa menshi yalatintana sana ukucila ifyo yatintana nama molekyu ayali pamulu wayako.
Ama molekyu ya menshi yalapanga inkanda iishimoneka pamulu wa menshi iisuminisha ifintu pamo nga inshindano ukwelela pa menshi.
Akashimbi akaba kucipampa cakushelelepo pali aisi icandakai kalikwata impela shibili ishafonka pakati. Impela shibili shilasuminisha ukwikata bwino pali aisi, nangu fye nacongama.
Pa mulandu wakuti panshi ya kashimbi palyongamako, ilyo akashimbi kapilibukila kulubali ululi lonse impela iikete pali aisi nayoine ilongama.
Ici cilalenga ukuti uuleshelela ashoka. Ngacakuti ifipampa fyapilibukila ku kulyo, uuleshelela ninshi nao ashokela ku kulyo, ngacakuti ifipampa fyapilibukila ku kuso, uuleshelela ninshi ashokela ku kuso.
Pa kubwelela ku maka yafiko aya pa kubala, fifwile fyafumya amaka ya kulundapo ayacisendwa ku lubuuto.
Ficita ifi pa kufumya ka patiko akanono aka lubuuto aketwa "proton".
Aba sayanshi beta uyu mulimo nga "ukufuma kwa myengelele ukwa kupatikishiwa" pa mulandu wakuti ama atomu yala patikishiwa no lubuuto ulwabekesha, ukulenga ukufuma kwa proton ya lubuuto, elyo ulubuuto musango wa myengelele.
Icikope icakonkapo cilelangisha ama atomu yalefumya ama proton. Nakuba, mucishinka ama proton yalicepesha sana pali ayo ayali mu cikope.
Ama proton yalicepesha ukucila ne fintu ifipanga ama atomu!
Panuma ya myanda ya nsa ishingi ishakubomba ka filament ka mwi laiti kalapya elyo ne laiti lyaleka ukubomba.
Ilaiti nomba ninshi lyalakabila ukupyanikishapo limbi. Caliba icikankala ukucenjela sana pa kupyanikishapo ilaiti limbi.
Ica kubalilapo, swichi ya ntambo sha ilyo ilaiti ifwile yashima nangu intambo yafumishiwako ku malaiti.
Ici ni pa mulandu wakuti amalaiti ayalepita mu ntambo ukuya muli soketi yelata apo ilyo ilaiti likala kuti yamititimya icabipa ngacakuti mwaikata mukati ka soketi nangu kumpela yelata lye laiti ilyo lingile panono muli soketi.
Icilundwa icakulisha mu kwenda kwa mulopa mutima, uupompa umulopa.
Umulopa ulenda ukufuma ku mutima mu matumbo ayetwa imishipa ya kutwala (arteries) elyo nokubwelela ku mutima mu matumbo yambi ayetwa imishipa ya kubwesha (veins). Amatumbo ayacepesha sana yetwa ukuti ama capilaries.
Ameno ya nama iitwa ukuti triceratops yalikwata amaka ya kushonaula amabuula ukubikako fye ne misambo ne mishila.
Abasayanshi bamo batontonkanya ukuti ifima Triceratop fyalelya ifisabo ifyapala ingashi ifyaleitwa ama cycads, icili musango wa cimenwa icaseekele mu nshita ya Cretaceous.
Ifi fimenwa fimoneka kwati fimiti fya ngashi lelo ifyakwata icisote ica mabuula ayatwa, ayatali.
Ci Triceratops cali kwati calebomfya umulomo waciko uwakosa ukuswilako amabuula ilyo tacilalya umusambo wa cimuti.
Abasayanshi bambi balanda ukutila ifi fimenwa fyalikwata sana sumu kanshi kuti caba icakuti fishimweshimwe ifi tafyalelya, nangu cakuti ilelo icinama icitwa sloth pamo na mucence (icinshikulula ca fishimweshimwe) kuti fyalya amabula ne fisabo ifyakwatamo sumu.
Kuti caba shani icakuti amaka ya kutinta aya pa calo kuti yantinta? Nga cakuti waiminina pa mulu wa lo, kuti wapepukako mukufina ukucila ifyo ufina pa Calo.
Umuntu uufina amapaundi 200 (90kg) pa Calo kuti afina icapala amapaundi 36 (16kg) pa lo. Kanshi amaka ya kutinta, mucishinka yalacepako ukukutinta.
Akasuba takakwata icimushili icakosa ico wingeminapo ngapa Calo. Akasuba fye konse kapangwa ne myela ya gasi, umulilo, elyo na pulazima.
Umwela wa gas ulaya ulecepa ilyo uletaluka ku Kasuba.
Ulubali lwa Kasuba ulo tumona lwitwa ukutila Photosphere, icipilibula ukutila "umupila wa lubuuto".
Panuma ya myaka ukufika kwikana limo, mu 1610, kasambilila wa fyamulwelele uwaku Italy, Galileo Gallilei abomfeshe telesikopu no kumwenako ukutila Venus yalikwata ifipande, cimo cine no mweshi.
Ifi fipande ficitika pa mulandu wakuti ulubali fye lumo ulwa venus (nangu ulwa mweshi) ululosha ku Kasuba eluba no lubuuto. Ifipande fya Venus filatungililwa ne langulushi lya kwa Corpenicus ilya kuti ifya mulwelele filashinguluka Akasuba.
Elyo, panuma ya myaka inono mu 1639, kasambilila wa fya mulwelele umu Ngeleshi uweshina lya Jeremiah Horrocks alimwene ukusela kwa Venus.
Panuma ya kulwa and ukuwina Danelaw umuku wabubili, mwali umutende mu calo ca England panshita ntali.
Nangu cibe ifyo, mu 991 Ethelred alikumene na ibumba lya maato ilikalamba ilya ba Viking. Lyali libumba ilikalamba nganshi ukucila fye amabumba yonse ukufumafye ku nshita yebumba lyakwa Guthrum ilyaliko kunuma, ukufikafye na imyaka umwanda umo.
Aya amaato yaletungululwa na Olaf Trygvasson, uwa ku Norway kabili alefwaisha ukupokolola icalo cakwe ku ba Danish abaikatilile icalo.
Panuma yakushingwana na amafya ayalebwesha ukutendeka kwa bulwi panuma, Etherlred na Olaf balisuminishenye ukupanga icipangano. Olaf aalibwelelemo ku Norway mukulwisha ubufumu bwakwe no kucimfya ukwalekanalekana.
Hangeul ebutantiko bwa filembofye ubwa pangilwe no mulimo mu kubomfiwa kwa cila bushiku. Ubu butantiko bwa filembo bwapangilwe mu mwaka wa 1444 pa nshita ya buteeko bwa Mfumu Sejong (1418 – 1450).
Imfumu Sejong yali ni mfumu yalenga bune iya Joseon Dynasty elyo emfumu imo pali isho isha cindikwa nganshi.
Pakubala ainike ubutantiko bwa filembo fya Hangeul ukutiila Hunmin Jeongeum, icilepilibula “ifiunda fya cishinka ifya kusambilisha abantu”.
Kwaliba amalangulushi ayengi pa fyo Sanskrit yaishilebako. Ilangulushi limo pali ayo ni pa kwenda kwa bantu ukwa Aryan ukufuma ku kabanga ukuya ku India abaletele icitundu cabo pamo nabo.
Sanskrit citundu ca kale elyo calipalanako neci Latin icilandwa ku Europe.
Icitabo ica kubalilapo ukwishibikwa mwi sonde lyonse calembelwe mu ci Sanskrit. Panuma ya kukolonganika kwa Upanishads, icitundu ca Sanskrit calubilefye pa mulandu wa mitantamikilwe.
Sanskrit citundu icikankala kabili icakosa, icabomba umulimo wakuba nge ntuntuko ya fitundu ifingi ifya ku India ilelo, cimo cine fye nge fyo ici Latin caba nge ntuntuko ya fitundu ifingi ifya ku Europe pamo nga ici Fulenchi ne ci Sipanishi.
Ilyo ubulwi bwakulwila France nabupwa, icalo ca Germany catendeke ukuipekanya ukuyasansa icishi ca Britain.
Germany yaininke ubu bulwi mwi shina lyakuti “Operation Sealion”. Ifyanso ifingi ifya mpuka ya bashilika ba calo ca Britain elyo ne fyakubomfya fyalilubile ilyo babutwike ukufuma ku Dunkirk, kanshi iyi mpuka yali iyanaka.
Lelo Abashilika bapa Menshi abaku Bufumu balikwatishepo amaka ukucila Abashilika bapa Menshi abaku Germany (“Kriegsmarine”) elyo kabili bali no konaula amato ya kusansa yonse ayali no kutumwa mu English Channel.
Nangu cibefyo, amato fye ayanono aya Bashilika ba ku Bufumu efyabikilwe mupepi ne ishingasanswa pantu bakapitao bali no mwenso uwakuti limbi kuti bababunsha ku ndeke sha ku Germany.
Natutendekele no kulondolola amapange ya bena Italy. Icalo ca Italy califye “ni ndume iyaice” kuli Germany na Japan.
Calikwete abashilika abanaka, nangu cakuti balipangiilepo amato ayapya yane ilyo fye inkondo tailatendeka.
Amabutukilo ya calo ca Italy ayakulu yali fyalo fyamu Africa. Pakuti bengacimfya ifyo fyalo, balingile ukukwata incende apakulafumya abashilika, pakuti abashilika baleyabuka Beemba wa Mediterranean no kuyasansa Africa.
Pa mulandu wa ici, balingile ukufumyapo incende sha bashilika ne mato ayamu Egypt. Ukucila pali iyo milimo, amato ya bulwi aya calo ca Italy tayalingile ukubomba umulimo umbi uuli onse.
Nomba kuli Japan. Japan cali calo ca cishi, cimocine na Britain.
Amato ya panshi ya beemba yapangilwa ukwenda panshi ya menshi, no kwikala palya pene pa nshita iitali.
Amato ya panshi ya beemba yalibomfiwe mu Nkondo ya Bumo iye Sonde Lyonse ne Nkondo ya Bubili iye Sonde Lyonse. Pali ilya nshita aya mato yaleenda fye panono kabili yalelasafye iminshinga ukufika apepi.
Mu kutendeka kwa nkondo yaleenda sana pa mulu wa beemba, lelo ilyo batendeke ukupanga no kuwamya ifya kumwenako ukutali ifitwa radar aya mato yalipatikishiwe ukulaibila panshi ya menshi pakuti tayalemoneka.
Amato ya panshi ya beemba ayaku Germany yaleitwa ama U-Boats. Abena Germany bali abacenjela sana mu kwensha no kupindulula amato yabo.
Pa mulandu wa kukwanisha kwabo ukwa mato ya panshi ya beemba, panuma ya nkondo abena Germany tabacetekelwa sana ukuyakwata ayengi.
Ee! Imfumu Tutankhamum, inshita shimo iyaleitwa nga “Imfumu Tut” nangu “Imfumu Iilumendo”, eimo pa mfumu shaku Egypt iyishibikwa sana munshiku shalelo.
Icakusekesha cimo cakuti, taletontonkanishiwa ukuba umukankala nganshi munshiku sha kale elyo kabili talembelwenamo mu butantiko bwa mfumu sha kale ubwingi.
Nangu cibefyo, ukusangwa kwa nshishi yakwe mu 1922 kwamulengele ukuba uwasefiwa sana. Ilyo inshishi sha kale ishingi shalibilwe, iyi nshishi yena yaikele fye iyabula ukufulunganishiwa.
Ifintu ifingi ifyashikilwe pamo na Tutankhamun fyalisungwa bwino sana, ukubikapo na makana ya fya kupanga ifyapangilwe na mabwe ayauma umutengo kabili ayashimonaika.
Ukupanga kwa mipeto yama sipoko kwalengele amacheleta yabena Assyria yabe ayayanguka, ukubutukisha, elyo no kuipekanishisha bwino ukucila no kusha abashilika na macheleta yambi.
Imifwi ukufuma ku mata yabo aya busungu yalepulinkanya mu nkwela sha bashilika abalwani. Mupepi na 1000 B.C., abena Assyria ebaletele abashilika ba pali ba kabalwe (calvary) abakubalilapo.
Abashilika abetwa calvary ni abo abalwa ninshi bali pali ba kabalwe. Icisadulo cali ninshi tacilapangwa, kanshi abashilika baku Assyria aba pali ba kabalwe balelwa ninshi bekelefye panuma ya ba kabalwe yabo apabula nangu cimo.
Twalishiba aba mashiwi ya mitekele abengi aba Giliki, aba sayanshi, elyo na bakalenga ba fintu. Lelo kwena umuntu uwaishibikwa sana uwa bulya bwikashi ni Homer, kashika wa mishikakulo uwali impofu, uwashikile imishikakulo ibili iyaya ululumbi mu malembo yaci Giliki: imishikakulo ya Iliad na Odyssey.
Sophocles na Aristophanes bacili nibakalemba ba fisela abaishibikwa sana elyo ne fisela fyabo fyaishibikwa ukuba pa milimo iikalamba mu calo ca fya kulembalemba.
Umuntu umbi uwaishibikwa sana umu Giliki ni kasanga wa nsamushi uwe shina lya Pythagoras, uwaishibikwa sana pa mulandu we langulushi lyakwe ilya nsamushi pa bwampano bwa mbali sha ma tiliyango aya kukulyo.
Paliba umutunganya uwingi pa bwingi bwa bantu abalanda ici Hindi. Citunganishiwa ukuti kuti caba ica bubili nangu ica butatu pa fitundu ifilandwa sana na bantu mwi sonde lyonse.
Impendwa ya bene ba ici citundu abacilanda yalipusana ukulingana ne fyo kwingaba ukupenda imisango ya fitundu ifinono ifya fuma muli ici citundu no bwampano fyakwata.
Ifipendo filapusana ukufuma pali mintapendwa 340 ukufika ku mintapndwa 500 iya balanda ici citundu, elyo no kufika ku minapendwa 800 iya bantu abengomfwa ici citundu.
Ici Hindi ne ci Urdu fyalipalana mu kulanda lelo fyalipusana mu kulemba; mu kulanshanya kwa cila bushiku, abalanda ifi fitundu fibili kuti baumfwana.
Mupepi na umwanda wa myaka uwalenga 15, incende ya kapinda ka kukuso aka Estonia yali mu kufulunganishiwa kwa ntambi ukwingi ukufuma ku bena Germany.
Ba monku bamo aba ku Germany balefwaya ukuleta Lesa mupepi na bekala calo, kanshi balipangile icitundu ca ci Estonia.
Cashintilile pa butantiko bwa filembo fya ci German elyo kwalilundilwe ne cilembo cimo ica "Õ/õ".
Ilyo inshita yalepita, amashiwi ayengi aya ashimwe ku ci German yalisankanishwe mu citundu. Uku ekwali ekutendeka kwa kusalapuka.
Ukulingana no lutambi, impyani yapa bufumu yalingile ukuya ku bushilika panumafye yakupwisha isukulu.
Lelo, Charles aile ku masambililo ya pamulu pa Trinity College, mu Cambridge uko asambilile amasambililo ya Bwikashi bwa Bantu (Antropology) elyo naya Bwikashi bwa Bantu Ubwakale (Archaeology), elyo na panuma asambilile Ifya Milumbe ya Kale (History), no kukwata 2:2 (digili iyapanshi mu masambililo yalenga bubili).
Charles ali ewa kubalilapo mu Lupwa lwa Bufumu ulwa ku Britain ukupelwapo digili.
Incende ya European Turkey (ku kabanga ka Thrace nangu Rumelia mu Balkan peninsula) emusangwa 3% ya calo.
Incende ya Turkey yalicila pama kilomita 1,600 (1,000 mi) mu butali elyo na ma kilomita 800 (500 mi) mu bwipi, elyo ne mimonekele iyalola mu butali.
Incende ya Turkey, ukubikapo ne mimana, yasenda ama sikweya kilomita ayali 783,562 (300,948 sq mi), pali ayo ama sikweya kilomita ayali 755,688 (291,773sq mi) yaba pakati ka kapinda ka kukulyo na masamba ya Asia elyo ama sikweya kilomita ayali 23,764 (9,174 sq mi) yabela mu Europe.
Incende yonse iya Turkey eyalenga ukuti ici calo cibe ecalenga 37 ku bukulu pe sonde lyonse, elyo kabili cakula mu kulingana na Metropolitan France na United Kingdom ukufisankanya.
Turkey yashingulukwa naba beemba kumbali shitatu: Beemba wa Aegean ku masamba, Beemba wa Fiita ku kapinda ka kukuso elyo na Beemba wa Mediterranean ku kapinda ka kukulyo.
Icalo ca Luxembourg calikwata ilyashi ilitali lelo ubuntungwa bwa ciko bwali mu mwaka wa 1839.
Ifiputulwa ifingi ifya ino nshita ifya calo ca Belgium fyali filundwa fya Luxembourg kale lelo fyaishilesanguka fya ku Belgium panuma ya Mpasase sha Kufumyapo Ubuteko mu myaka ya muma 1830.
Icalo ca Luxemburg lyonse cilesha na maka ukuba ica mutende lelo calilwileko inkondo ya mwi Sonde Lyonse iya kubalilapo ne ya lenga Bubili ne calo ca Germany.
Mu mwaka wa 1957 Luxembourg caishileba nicimo pa fyalo ifyapangile akabungwe akaishibikwa ilelo nga European Union.
Incende ya Drukgyal Dzong musumba wa bucingo uwaonaika uwe tempele lya ci Buddhist ku mulundu wa musumba wa Paro (mu mushi wa Phondey).
Calandwa ukutila mu mwaka wa 1649, Zhabdrung Ngawang Namgyal apangile uyu musumba wa bucingo pa kwibukisha ukucimfya kwakwe ukwa mpuka ya bashilika ba Tibetan-Mongol.
Mu mwaka wa 1951, umulilo walyocele iyi ncende no kushakofye ifiputulwa fimo ifya Drukgyal Dzong, ifyapala nge cimumbwa cakwa Zhabdrung Ngawang Namgyal.
Panuma ya uyu mulilo, uyu musumba wa bucingo walisungililwe no kucingililwa, ukushala nincende imo pa ncende shaci Bhutan uko abantu abengi baya mu kutamba.
Mu nshita ya mwanda wa myaka uwalenga 18 icalo ca Cambodia caisangile icatitikishiwa pakati ka bena mupalamano babili abayafya, Thailand na Vietnam.
Abena Thai balisanshile Cambodia pa miku iingi mu mwanda wa myaka uwalenga 18 na mu 1772 balyonawile incende ya Phnom Phen.
Mu mwanda wa myaka uwa kulekeleshako uwalenga 18 abena Vietnam nabo balisanshile icalo ca Cambodia.
Amapesenti ayali ikumi na cinelubali aya bena Venezuela tabaingila incito, elyo abengi ababomba babombafye mu bunonshi bwa cibombe-bombe.
Icipendo ca fibili pali fitatu ica bena Venezuela ababomba babombela mu ciputulwa cakutangata, ukufika kuli koota babomba mu fya kupangapanga elyo icipendo ca fisano babomba mu fya bulimi.
Iciputulwa ca fyakupangapanga icikankala nganshi mu Venezuela nico icakupanga amafuta ya oilo, iyo ici calo cishitisha sana kunse ya calo, nangu cakuti icipendo ca pesenti fye imo ebabomba mulubali lwa oilo.
Mukutendeka kwa buntungwa bwa calo, ababomfi ba Singapore Botanic Gardens balyafwilishe sana ukwalula icishi ukuti cingaba Musumba wa ma Mabala ya tropical.
Mu mwaka wa 1981, iluba lya Vanda Miss Joaquim, umusango we luba lya orchid, lyalisalilwe ukuti lingaba ecishibilo ca calo.
Cila mwaka mu mweshi wa Lusuba-lukalamba, ukufika ku mintapendwa 1.5 iya finama ifilya imilemfwe filenda ukulola ku nika sha ku kapinda ka kukulyo, ukwabuka Umumana wa Mara, ukufuma ku mpili sha ku kapinda ka kukuso ukukonka imfula.
Elyo ukubwelela ku kapinda ka kukuso ukupita ku masamba, nakabili ukwabuka umumana wa Mara, panuma ya mfula mu mweshi wa Shinde.
Mu citungu ca Serengeti emwaba incende isho basungilamo inama pamo nga Serengeti, Ngorongoro elyo na Maswa iyaba mu Tanzania pamo pene na Maasai Mara iyabela mu Kenya.
Ukusambilila ukupanga ifyakulangisha ifisuma kufwaikwa ifibombelo ifipya elyo nefyakale, pamofye ne fibombelo ifyo mwasambililepo mu masambililo yenu (ukutantika kwe lyashi, ukuwamya kwa fiunda nama vidyo, ukushimika ilyashi, na fimbipo).
Ukupanga ifintu ifya kwampana kulafwaikwa ukutila wapitulukamo cipyacipya mu malangulushi yobe pa kupanga kwa ico cintu no kusambilila ukutontonkanya mu nshila ishishili sha mishilwa.
Ukupanga kwa fintu ifya kwampana kulafwaikwa ukuti fyonse ifilebomfiwa muli uyu mulimo fya kuminkana, lelo kabili kuti fyapanga amano nga cakuti fili palwafiko cimo-cimo.
Ubwafya bwaba muma lensi ya kukushishako ifintu bwa kuti ubukulu bwa ca kulolesesha ne mpendwa ya nsandesande sha lensi ififwaikwa pa kukwanisha umutande wa butali bwa mimwene filakula ukucila kuma lensi ya prime.
Ici naciya cilecepako ngo bwafya pa mulandu wa kuti abapanga ama lensi nabafika apatali mu kupanga kwabo ukwa ma lensi.
Ici nomba calisuminisha ukuti ama lensi ya kukushishako ifintu yalepanga ifikope ifimoneka bwino ukupashanya ku fikope ifyalekwanishiwa na ma lensi ayakwete ubutali bwa mimwene ubwa pampamikwa.
Ubwafya bumbi ubwa ma lensi ya kukushishako bwa kuti ubukulu bwa apacha (ukwangufyanya) ukwa lensi inshita ishingi kwalicepa.
Ici cilalenga ukuti ama lensi ya kukushishako ayanaka umutengo yabe ayayafya ukubomfiwa mu ncende umuli ulubuuto ulunono ukwabula icakusanika.
Ubwafya bumo ubwa seka sana pakwesha ukubika filimu pa DVD fikope ukukana moneka bwino, atemwa overscan.
Ifitunshinshi ifingi fyapangwa munshila ya kweba ukuti filesekesha abekala calo.
Pa mulandu uwaico, fyonse ifyo mutamba pa fitunshitunshi fyali putulwa mumipaka, sha pa muulu, panshi, na mumbali.
Ici nipamulandu wakumona ukuti ifikope fyaisula pa bunkolanya. Ico iciitwa ukuti overscan
Nangula mupange DVD, imipaka yaiko ilaputulwa, elyo ne filembo fya muli video nga fyali pesamba ninshi tekuti fimonekele sana.
Icibelesho ca mikikulile ya ku kale iya misumba ya malinga yalilenga imitontonkanishishe uku kulwa, ukwelenganya ifikope fya bwangalo bwa kunina pali ba kabalwe no kulwa ifya ku kale, amalila ya bantu abengi, no kucindamika abalelwa ubulwi bwino ukubomfya ama shiwi ayale itwa ati chivalry ne Arthur.
Nangu kwiminina pakatinankati kafibolya ifya myaka ikana limo, cilanguka ukuleta amatontonkanyo ya ciuunda na iceena ca bulwi ubwapita akale kabili no kwisa umfwa iciuunda ca congo canshindo kwati moolu yakwa kabalwe yaleenda pa manenekela ya pa musebo no kununsha iceena ca mwenso icilefuma mu cifungo ca cilindi icitali.
Bushe ukwelenganya kwesu kwa shimpwa pa fya cine cine? Mulandu nshi imisumba ya malinga ya kulilwe pa kubala? Kabili shakulilwe no kupangwa shan?
Ukuba icaseeka sana ica iyi nshita, Icikuulwa ca Bucingo ica Kirby Muxloe cikuulwa cimo icacingililwa sana ukucila icikuulwa ca bucingo ica cishinka.
Amawindo yaciko ayama gilasi nefibumba ifyaonda tekuti fikwanishe ukushipikisha ukusanswa ukwacishinka pa nshita iitali.
Mu myaka ya muma 1480, ilyo ukukuulwa kwa ciko kwatendeke na Lord Hastings, icalo cali icamutende elyo no bucingo bwalekabilwa ukuicingilila ku mabumba ayanono aya bapompwe abaleiba ifintu.
Ukulinganya kwa maka musango untu ifyalo fyaku Europe fyalefwailamo ukutungulula amaka ya fyalo fyonse ifyaku Europe.
Ilangulushi lyali lya kutila ifyalo fyonse ifya ku Europe fyalingile ukufwaisha ukucincintila icalo cimo ukukana kwatisha amaka, na muli uyo musango amabuteko ya fyalo ilingi yaleyalula amampano ya fyalo pakuti pengaba umulinganya.
Inkondo ya Spanish Succession eyali entendekelo ya bulwi bwakubalilapo ubwakulwisha umulinganya wa maka.
Uku kwali kwaluka ukukankala, nge fyo ifyalo fya ku Europe ta fyakwete na kabili akabepesho kakuba ni nkondo sha mapepo. Kanshi, Inkondo ya Myaka Amakumi Yatatu yalingile ukuba ni nkondo ya kushalikisha ukwitwa nge nkondo ya mapepo.
Itempele lya Artemis mu Ephesus lya onawilwe pa 21 Cikungu-lupepo, 356 BCE muli buntalamisoka bwa mulilo ubwacitilwe na Herostratus.
Ukulingana nelyashi, icamupamfishe sana kutila akwate ululumbi mu musango uuli onse. Abena Efese, panuma ya kufulwa sana, balandile ukutila ishina lya kwa Herostratus likatala alilembwa.
Kasambilila wa milumbe ya kale umu Giliki uwe shina lya Strabo panuma alilembele ili ishina, ecalenga no kuti twishibepo fimopali ili shina ilelo. Itempele lya onawilwe pa bushiku bumo bwine ubo Alexander the Great afyelwepo.
Alexander, nge mfumu, aliipeele ukukuula itempele cipyacipya, lelo ukuipeela kwakwe kwalikanishiwe. Panuma, ninshi Alexander nafwa, itempele lyalikulilwe cipyacipya mu 323 BCE.
Mushininkishe ukutila ukuboko kwenu kuli ukwanakilila ilyo muleuma utulengo twa nyimbo tonse bwino-bwino - kabili mweshe ukukana kosha sana imyenseshe ya minwe yenu.
Muli uyu musango, tekuti munake bwangu. Ibukisheni ukutila tacilekabilwa ukulauma utulengo twa nyimbo namaka sana pakuti mukwate iciunda icikulu kwati nipa cilimba ca piyano.
Pali akodyoni, pakuti iciunda cingakulilako, mufwile ukubomfya ifyakupuutila namaka kabili mukwanguka.
Bukelenganya bwa fya Mupashi (Mysticism) musango wa myumfwanine, ukwishibikwa, nangu ukwishiba impela ya butuntulu, ifya bu-lesa, bu cishinka bwa mupashi, nangu Lesa.
Uwasumina muli ifi alafwaya ukubika ubwishibilo bwakwe, ukumfwikisha, nangu amalangulushi yakwe mu fishinka fya bu-lesa/ka-lesa nangu tu-lesa.
Abakonka ili ilangulushi balikwata inshila shabo isha kwikalilamo, nangu ifyo bacita ifyapangilwa ukukusha ifyo fintu ifyo balepitamo.
Bukelenganya bwa fya Mupashi (Mysticism) kuti bwa pushanishiwa ukufuma ku misango imbi iya fisumino fya mapepo no kushinshimuna ukupitila mu kukomaila pa bwampano bwa cilamuntu ubwa musango wa mibele uwaibela, makamaka iyo imibele iya mutende, iya kutontonkanya sana, iya nsansa, nangu iya kusamwa.
Sikhism musango wa mipepele ukufuma ku cishi ca India. Yatendeke mu ncende ya Punjab mu nshita ya mwanda wa myaka uwalenga 15 ukufuma ku ciputulwa cimo icapatwike ku lutambi lwa ci Hindu.
Abena Sikh balanda ukuti ifisumino fyabo fyalipusana sana ne mipepele ya ba Hindu nangu cakuti balasumina ukuti imipepele yabo yatuntuka ku mipepele ne ntambi sha ba Hindu.
Abena Sikh beta imipepele yabo ukutila Gurmat, ilili lishina lyaci punjabi ilipilibula “inshila ya guru”. Guru eshintililo lya mipepele yaku India yonse lelo Sikhism yena yasendako ubukankala ubwapanga ishinte lya fisumino fya bena Sikh. 
Iyi mipepele yatendeke mu mwanda wa myaka walenga 15 na Guru Nanak (1469-1539). Palikonkele ba guru nabambi abali pabula abapyenepo.
Nangu cibefyo, mu mweshi wa Kapepo-kakalamba mu mwaka wa 1956 amalayo yakwa Krushchev yalyeshiwe ilyo impasase shaimine mu Poland, uko ababomfi baleilishanya pamulandu wa kubulisha kwa fyakulya no kucepa kwa malipilo, ico icasangwike ukuilishanya kwa cinkumbawile ukwimina ubuteko bwa Communism.
Nangu cakuti kumpela, Krushchev alitumine ifima tanki pa kuya bwesulusha umutende, tasuminishe ku bukabilo bwa bunonshi ubwalekabilwa elyo asontele no muntu uwaishibikwe sana uwe shina lya Wladyslaw ukuba Prime Minister umupya.
Abantu baleikala mu mupokapoka wa Indus ni Nkulo iyaishibe ukubomfya umukuba iyabelele ku masamba ya cishi ca India iyalimo na icalo ca Pakistan ica lelo elyo ne ncende shimo ishaba lwa ku masamba ya India na lwa ku kabanga ka Afghanistan.
Ubu bwikashi bwalile sana pantanshi mu manika ya Mumana wa Indus uko ukwafuma ne shina lya calo.
Nangu cakuti abasambi bamo balatunganya ukutila apo ubu bwikashi bwali mu manika ya Mumana uwauma nomba uwa Sarasvati, bufwile bwaitwa ukuti Ubwikashi bwa Indus-Sarasvati, elyo bambi babwita ukuti Ubwikashi bwa Harappan ukulosha kuli Harappa, incende iyabalilelpo ukwimbwa mu myaka ya muma 1920.
Umubeele wa bushilika uwa bufumu bwa ba Roma walyafwilisheko ukupanga ubuyantanshi mufya bundapishi.
Bashing’anga batendeke ukwingishiwa imilimo ne Mfumu Augustus elyo alipangile ne Sukulu lyaci Roma ilya Bashilika ba fya Bumi (Roman Medical Corps) ilyakubomba na mafya ya nkondo.
Bashing’anga ba fya kutumbula balikwete ubwishibilo ubwingi pa miti yakucefya ubukali ukubikapo na morphine ukufuma ku nseke shama poppy elyo na scopolamine ukufuma ku nseke sha herbane.
Basambilile ifingi mu lyashi lya kuputula ifilundwa pakupususha abalwele ku kubola kwa filundwa elyo no kusuuma kwa mulopa pa filonda pamo no tubombelo twakwikata imishipa pa kulesha umulopa ukusuuma.
Mukuya kwa myanda ya myaka iingi, ubufumu bwa Roma bwalikwetemo ubwishibilo ubwingi mu ciputulwa ca miti no kupanga ubwishibilo ubwingi ubo twaishiba ilelo.
Ukupeteka kwa mapepala ukwa pureland ni uko ukwa kwata apakupelela icakuti icipetwa fye cimo ecingapangwa pa nshita imo, ukupeta kumbi ukwayafya pamo nga ukwa kupetekela kunuma ta kwasuminishiwa, elyo ifipetwa fyonse fyalikwata incende ishatambalala.
Uku kupeteka kwapangilwe mu myaka yamuma 1970 pakwafwilishako abashaishibishe ukupeteka nangu abo abali no bwishibilo ubunono.
Abana balakwata ubwishibilo bwa mutundu pamo no kusushiwa kwa mutundu ilyo bacili abaice sana elyo uku kusushiwa kulafulunganya sana imibele yabo.
Ku ca kumwenako, abana abasangwa mu mutundu uunono uyo uwasushiwa ukuti taucita bwino ku masambililo bamoneka ne cine ukuti tabacita bwino ku masukulu lintu baishiba ukuti ifi efyo babasusha.
MySpace yaba pa nambala iya butatu pa ma website aya ishibikwa kabili iyi bomfiwa sana mu calo ca United States elyo kabili yalikwata abantu 54 milioni aba bomfya pali nomba.
Aya ama websites balaya bikako amano sana, nakucilisha ayaba mu fya kufundafunda.
Kwaliba inshila ishawama ishamibomfeshe ya ma websites, pamonga ukwanguka mu kupanga ikilasi pebuula lya pa intaneti ilya bimbwamo ama blogs, ifya kutamba pa ma vidio, ifikope, kabili na fimbipo ifisanshamo.
Kuti mwaisula ilibuula ilya pa intaneti ukwabula ubwafya ukubomfya fye akeyala kamo aka website. Iici cilalenga ukwibukisha ukwanguka kabili cilanguka ukulembela abana besukulu nelyo abasambi abakwata ubwafya ubwa kubomfya keyboard nelyo ukushimbula amashiwi bwino.
Kuti lyacinjishiwa mukwangushako ukubelenga elyo na ukucinja  imimonekele ya malangi ukulingana na ubufwayo.
Ilyashi lya Kukanaposako Amano ku Filecitika (Attention Deficit Disorder) “mubeela umo uwamu matontonkanyo untu ubulondoloshi bwa fishibilo musangwa na ukukanatekanya, ukufulunganishiwa bwangu, ukubomba ifintu mukwangufyanya nangu ukukwatisha amaka” 
Uyu musango te cintu ica kukanakwanisha ukusambilila lelo bulwele ubukumine ku masambililo. “Calikuma abana pakati ka ma pesenti yatatu na yasano, limbi ukufikafye naku mintapendwa ibili iyabana baku America”. 
Abana abakwata ubu bwafya bwa ADD balashupikwa sana ukuposa amano ku fintu pamo nga ifikumine isukulu, lelo kuti baposako sana amano ku fintu ifyo bomfwa bwino pamo nga ukwangala amangalo nangu ukutamba utumangalo twa baice uto batemwisha nangu ukulemba ama sentensi ukwabula amatoni.
Aba bana inshita ishingi balasangwa mu mafya ayengi, pantu balacita “ifintu ifingabaletela amasanso, balatendeka ulubuli, elyo kuti babala no butungulushi bwe sukulu” pakutifye bakampusheko bongobongo yabo apo bongobongo yabo tekuti ikampushiwe ne milimo iicitika lyonse. 
ADD ilafulunganya ubwampano na banabo pa mulandu wakuti abana bambi te kuti bomfwikishe icilelenga aba bantu ukulacita ifyo bacita nangu ifyo balembele mu musango untu balembelamo nangu limbi ukumona ukuti tabalakula mu mano.
Ngefyo amaka ya kukwata ubwishibilo no kusambilila fyayalwike mu musango uulandilwe pamulu ne cipendo ce shinte apo ubwishibilo bwasangilwe caliyaluka.
Umusango wakukwatilamo ilyashi walipusene. Takwali ukupatikishiwa mukwibukisha kwa cilamuntu, lelo ukwibukisha kwaishileba cintu cimo icaposelweko sana amano.
Mukucimona, inshita ya Renaissance yaliletele ukwaluka ukwingi ukulosha ku masmabililo elyo no kusabankanya kwa bwishibilo.
Mu kupusanako ku bwina nama ubwitwa ama primates, ibumba lya nama umusangwa abantu naba kolwe tashakonkanyapo ukubomfya amaboko kukwendelako nangu ukubikako icisendo camubili onse ukupelukilako ku fimiti.
Icisansa no lukasa lwa kwa chimpanzee fyalilingana mu bukulu no butali, ukulangisha ifyo ifisansa fibomfiwa mu kusenda icisendo ca mubili mu kwendela ku makoofi.
Icisansa ca muntunse calipipako ukucila ulukasa, na mafupa ya minwe ayaololoka.
Amafupa ya fyacishale (fossil) ayaku minwe ayakale apapita imyaka pakati kama mintapendwa ibili ukufika kuli itatu yasokolola uku kwaluka mukubomba kwa minwe ukufuma ku kwendelako no kuya ku kwimishako ifintu.
Abantu bamo basumina ukutila ukukwata ifiloto ifingi ifyo wingapindulula ilingi kuti calenga ukunaka.
Umulandu uukalamba uulenga ici ukucitika ni pa mulandu wa ifi filoto ukuya filelepelako mu nshita pakati ka mibeele ya filoto (REM).
Ilyo wakwata inshita sha REM ishinono cila bushiku, uyu mubeele umo uukwata ukusendama ukwa lyonse elyo no kubukuluka kwa mubili obe kwalacitika lyonse icakuti casanguka ubwafya.
Ici kuti caba icakunasha umubili kwati fye wa cilashibuka-shibuka panuma yacila mamineti amakumi yabili nangu amakumi yatatu nokutamba TV.
Ifitumbukamo fishintilila pa bwingi bwa nshita iyo bongobongo yobe yesha ukulota filoto fya uyu musango cila bushiku.
Napa kutendeka ifintu tafyaleenda bwino ku bena Italy elyo baali ku North Africa. Mukati ka mulungu fye umo ukufuma apo abena Italy babilishe palwa kutendeka inkondo pa 10 June, 1940, abashilika ba bena Britain abaleitwa ba 11th Hussars balipokele mufikansa umusumba wa Fort Capuzzo ku Libya.
Mukusansa ukwa kupulikila ukwa ku kabanga kwa Bardia, abena Britain baikete General Lastucci, uyo uwali kangalila wa Chiputulwa ca Engineering elyo kabili umukalamba uwa bashilika baku Italy abo baleitwa ba Tenth Army.
Pa June 28, ba Marshal Italo Balbo, ba Governor General ba ku Libya kabili impyani ya bufumu iya kwa Mussolini, bali bepeye ku bashilika babo ilyo bafikile ku Torbruk.
Ubwangalo ubwa muli shino nshiku ubwa kucinga ubwitwa ati fencing bwangalwa pa fipimo ifingi ifya pusanapusana, ukufuma ku basambi abasambilila pa yunivesiti ukufika na ku basambilila sana na ku mangalo aya kucimfyanya ayetwa ati ama Olympic.
Ubu bwangalo bwangalwa na bantu babili, kancinga umo uucingilisha umunankwe.
Ubwangalo bwa kamombo (golf) bwangalo umo bakateya babomfya inkafi ukuminako utu mipila ukwingisha mu tulindi.
Utilindi ikumi limo na cinekonsekonse e tuteyekwa mu bwangalo bumo, umo bakateya ilingi bambila pa kalindi ka kubalilapo no kupwishisha pa kalindi kalenga ikumi na cinekonsekonse.
Kateya uwa umapo imiku iinono, nangu ukubomfya kwa kamfi yakwe pa miku iinono, ukufika ku kupwisha ubu bwangalo ninshi e wacimfya.
Ubu bwangalo buteyekwa pa cani, elyo icani ica mupepi na kalindi cilepifishiwako nokwitwa ati pa gilini.
Caba kwati umusango wa butandashi bwa kutamba ifintu uwaishibikwa sana ni uyo abantu babombela pamo no kwenda: Ubutandashi bwa bwangashi.
Ubu butandashi bucitika ilyo abantu baya ku ncende iya pusanako ne ncende iyo bekalako pakuti bayetushako no kusansamuka.
Incende sha mucanga mu mbali ya mimana, ama paki ya kwangalilako elyo ne ncende sha nsakwe e ncende ishaseeka ukutandalilwa na batandashi ba bwangashi.
Nga cakuti ibutukilo lya muntu ilya kutandalila incende imo kuyaishibako imilumbe ya kale pali iyo ncende elyo ne ntambi shaiko lyena ninshi ubu butandashi buleitwa ubutandashi bwa ntambi.
Abatandashi kuti batandalila incende ishaishibikwa nge mpopo sha fyalo fimo nangu limbi kuti basala fye ukutontomesha pa ncende imo.
Abaletekwa ne fyalo fimbi, pa kumona ifintu ifyacitike, nabena balifwaile aba kubafwilishako.
Impuka sha bashilika ishaikatilile ififulo fya ku ntanshi pali impuka ya bumo ne ya butatu iya ku New Hampshire ishali sha baume abali 200, abaletungululwa na Colonel John Stark na Colonel James Reed (bonse abaishileba abakalamba ba bashilika).
Abantu ba kwa Stark baikatilile ififulo mu mbali ye linga ku kapinda ka kukuso pa mpela ya cifulo caba Colonist.
Ilyo ukucepa kwa menshi (low tide) kwaiswile umupaka wa mu mbali ya Mumana wa Mystic lwa ku kabanga ka peninsula, bwangubwangu balilundileko ilinga ne cibumba ca mabwe icipi ku mpela ya kapinda ka kukuso pa mpela ya menshi pa ncende ya mucanga iinono.
Grdley nangu Stark balibikile ci siteke apalepele amafiti 100 (30 m) pantanshi ye linga no kukambisha ukuti takuli nangu umo uwakulasa mpaka abashilika bacalo bapitapo.
Amapange yabena America yashintilile pa kutendeka ukusansa ukwakondenkanishiwa ukufuma ku ncende shitatu ishapusana.
General John Cadwalder alingile ukutendeka no kusansa kwa kusalanganya ku ncende ya mpuka ya bashilika ku Bordentown, pakuti engacilikila ukukoseleshiwa nakumbi.
General James Ewing nao alingile ukusenda abashilika abali 700 ukwabuka umumana pa Trenton Ferry, ukucandilila ubulalo bwapa Assunpink Creek no kucincintila impuka sha balwani ishili shonse ukubutuka.
Impuka ikalamba iya kusansa iya baume abali 2,400 yalingile ukwabuka umumana imilundu pabula ku kapinda ka kukuso akaTrenton, elyo no kwakanikana mu mabumba yabili, ibumba limo mwisamba lya kwa Greene elyo limbi nalyo mwisamba lya kwa Sullivan, pakuti bengatendeka ukusansa kwa ku macaca.
Ilyo kwaba ukwaluka ukufuma kuli koota ukuya kuli citika ya ntamfu ya mulundu umo (mile), ukubutukisha takuba ukukankala sana lelo ukushipikisha ekufwaikwa sana.
Mu cishinka fye kabutuka wamu ciputulwa cakubalilapo ica citika-wa-mayilo, umuntu uwingacimfya amamineti yabili, alingile akwata ukubutukisha, lelo ukushipikisha kulingile ukukwatwa pa masanso yonse.
Ukubutuka kwa lubilo lwa munshita ya pamwela, ukusanshapo na mangalo ya kutolauka kukukansha iciputulwa camubili ica pamulu, ekupekanya ukwawamisha ukwa nshita ya lubilo.
Imilile isuma yeka tekuti ipange ukufikilisha kwa mibombele, lelo kuti yalenga ubumi bwa misepela ababutuka ulubilo ukuba bwino.
Ukusunga bwino amaka ya bumi ayalingana, ukuba ne mibele isuma iya minwine ya menshi, no kumfwikisha bwino ifiputulwa ifyalekanalekana ifya mibombele ya kulundapo kuti fyayafwilisha ababutuka ulubilo ukuwamya imibombele yabo no kulundako ukumfwa bwino ukwa ubu bwangalo.
Ukubutuka kwa ntamfu yapakati bwangalo ubwanaka umutengo; lelo, mwalibako amalangulushi yamo ayabufi ayakumine kufibombelo fimo ififwaikwa pakuti wangasendamo ulubali.
Ifya kubomfya kuti fyashitwa lelo ifingi fikwata fye ubupilibulo ubunono nangu ukukanakwata nelyo bumo pa mibombele ya bwangalo.
Ababutuka ulubilo kuti baumfwa kwati balitemwa icintu cimo nangu cakuti tacakwata ubunonshi ubuli bonse.
Atomu kuti yatontonkanishiwa nga cimo pafintu ifibomfiwa mu kupangwa kwa fintu fyonse.
Kantu kamo akayafya ukulondolola umusangwa, ukulingana ne cimpashanya icayangushiwa ica Bohr, aka nyukilyasi ya pakati iyashingulukwa nama electron, ayamoneka ayapalana ku fibumbwa fya fyalo ifishinguluka akasuba - moneni Icikope 1.1.
Nyukilyasi yakwata amapatiko yabili - ama nyutuloni nama pulotoni.
Ama pulotoni yakwata ukucajika kwa malaiti ukwa positivu elyo ama nyutuloni tayacajika. Ama elekituloni yakwata ukucajika kwa malaiti ukwa nekativu.
Pa kumona uusanshilwe, ulingile waceceta incende pa kushininkisha ubucingo bobe.
Ulingile ukumona icifulo ca usanshilwe ilyo ulemupalama elyo nafyonse ifingaba busoko kuli iwe.
Nga cakuti waceneka ilyo ulefwaya ukwafwilisha, limbi kuti wabomba fye ukubifishako ifintu.
Ukufwailisha kwasangile ukutila ukutitikishiwa mu matontonkanyo, umwenso no kwelenganya pa masanso efyaletungilila ubwampano pakati ka bukali no kubulisha amaka kuli abo abacushiwa no bulwele bwa mungololo.
Ukwelengenya fye kwa masanso kweka, ukufumyako ukutitikishiwa mu matontonkanyo no umwenso ekwali kwa kumwenako mu bwanshiko bwa PA ubwa cilamulungu.
Abo abasendelemo ulubali mu fya kucita ifya nshita yonse balekabila ubwafwilisho ubwingi mumimwine yabo iibi iya bukali ukulekanya ifya pusanapusana ifya bukali ubwabipisha elyo no kukanaumfwa bwino ukufuma ku kwensha kwa mubili ukwa lyonse.
Imimwene, nangu amaka ya kumona yashintilila pa filundwa fya kumwenako nangu amenso.
Kwaliba imipangilwe ya menso iingi iyapusanapusana ukulingana nefyo cila cintu ica mweo cikabila.
Ukupusanapusana kwa mipangile kwa fintu kwali kwata ifya kubomba kabili ne mifwaile yafiko iya pusanapusana, fyaliba ifya yangukilwa ku kupusana kwa butali bwa myengelele elyo no kupusana mu madigiri ayatwa (nelyo ukufwaisha) mu kutontonkanya, elyo na kabili yalakabila imibombele iya pusanapusana pa kuti fipangemo amano mu fintu ifyo balecita elyo na pa kuti ukupusana kwa fipendo kubombe ukufikapo.
Impendwa ya bwikashi bwa fintu kukolonganya kwa fintu fya mweo ifya musango umo muncende ya bwikalo iisalilwe.
Ilyo ifintu fyonse ifya muli iyo mpendwa fyapalana ukulosha ku musango umo uwa kwampana kwaciko ne fintu fimbi lyena ninshi kuti fyaishibikwa nge fyabako mu musango fye umo (monomorphic).
Ilyo ifi fintu fyalangisha imisango iingi iya mubeela umo ninshi lyena fyaishibikwa nge fyabako mumisngo iingi (polymorphic).
Impuka sha mpashi shenda no kubika ifinsa mu fipande ishapusanapusana na fyena.
Mu cipande cakwendauka, impashi shenda inshita ya bushiku elyo nokwiminina ukupanga insakwe akasuba.
Impuka itendeka icipande cakwendauka ilyo ifyakulya ifilipo fyacepa. Pali iyi nshita, impuka ilapanga ifinsa ifyakashita akanono ificinjishiwa cilabushiku.
Inshita shonse ishi ishakwendaukua shipwa akufika ku nshiku 17.
Bushe ulusandesande (cell) ni cinshi? Ishiwi lyakuti cell lyafuma kwishiwi lyaci latin ilya “cella” icilepilibula “umuputule uunono”, elyo laybalilepo ukupwa no muntu uwalesambilila pa tuntu utunono sana uwalelolesha pa mipangilwe ya cork.
Ulusandesande e kantu akacepesha akapanga ifintu fyonse ifya mweo, elyo ne fintu fyonse fyapangwa no lusandesande lumo nangu ukucilapo.
Insandesande eshakwambilapo ku masambililo ayakankala nganshi aya mweo, nakuba, eco shitilwa no kuti “ama buloko ya kukuulilako umweo:.
Ubutanshi-tanshi bwa Mishipa mu mubiili balasungilila ukwampana bwino ukwa mubili ukupitila mu kutuma insebo sha mishipa mu mubili onse pakuti umulopa ukonkanyepo ukwenda ukwabula ukucilikilwa.
Ishi insebo sha mishipa kuti shatumwa mu kwangufyanya mu mubili onse icafwilishako umubili ube uwacingililwa ku fya kutinya fyonse.
Imyela iyi kalamba sana iyisa ile sela no konaula ifintu mu kushinguluka ila sansa incende iinono ukucila imyela shimbi ishi kalamba, lelo kuti yaonaula ifili fyonse ifinga sangwa munshila yayiko.
Imyela iyi kalamba iyisa ile sela no konaula ifintu mu kushingula iyi twa ati Tornadoes ilalimbula ifimuti, ukukambatula imbao ku fikulwa, no kufulamuna ifi mbayambaya ukufitwala mu muulu. Ifimyela fya tornado ifya kalipisha fipwa insa ukufika kuli shibili.
Ifi fimwela ifinkalwe fikwata imyela ukufika kuli 480 km/h (133 m/s; 300 mph).
Abantunse balapanga no kubomfya amagilasi ya kukushishako pa makana yamyaka iyapita.
Lelo, ama telesikopu ya kubalilapo yapangilwe ku Europe mu kupwa kwa mwanda wa myaka uwalenga 16.
Aya matelesikopu yabomfeshe ukusankanya kwa magilasi yabili pa kulenga ifintu ifili ukutali fimoneke mupepi kabili ifikulu.
Ubulili na bukaitemwe bukakonkanyapo ukuba naifwe elyo kabili e mwata wa kwampana uwakuti ilyo abengi bakwata ubunonshi kukaba lyonse ifya kunonkelamo ifingi ifya pa nshita iinono ukupitila muli bukaitemwe.
Mu kusubila, abantu abengi bakebukisha ukutila ubusalo bwabo ubusumisha ubwa nshita iitali kubombela pamo nabantu bambi.
Abantu abengi balelenganya pa bushiku ubo abantunse bengaya ku lutanda lumbi no kusambililapo pa bubumbo bwa fyalo fimbi, abantu bamo balengililamo ukuti bushe nifinshi ifyabako kunse kulya elyo bambi basumina ukutila ifibantu fimo ifyayafya nanngu imyeo imbi ilekala mu cibulungwa ca calo cimbi.
Lelo, nga cakuti ici cintu cingacitika kwena tacakacitike mu kutwalilila pantu intanda shalisalangana sana elyo paliba intamfu iitali pakati ka ntanda ishapalamana.
Limbi ubushiku bumo, ifinshikulula fyenu fikeminina pamulu wa cibulungwa ca calo cimbi ilyo bakalatontonkanya pa bafyashi babo abakunuma?
Inama shapangwa ne nsandesande ishingi. Shilalya ifintu no kufisungulwila mukati. Inama ishingi shilenda.
Inama fye eshakwata bongobongo (nangu cakuti tenama shonse; ama jellyfish, nge cakumwenako, tayakwata bongobongo).
Inama shilasangwa konse fye pa calo. Shilemba mu mushili, shilowa muli ba beemba, no kupupuka mu lwelele.
Ulusandesande e kantu kamo akacepesha akabomba imilimo mufintu ifya mweo.
Ishiwi lya cell (ulusandesande) lyafuma kwishiwi lyaci Latin ilyakuti cella icipilibula aka muputule akanono.
Nga cakuti walolesha pa fya mweo ukubomfya microscope, kuti wamona ukutila fyapangwa no tubokoshi nangu utuma boola utunono.
Robert Hooke, uwalesambilila imipangilwe ya fya mweo ukufuma ku England, amwene utobokoshi utunono muli cork ukubomfya microscope.
Twalemoneka nge miputule. Ewali umuntu uwa kubalilapo ukumona insandesande ishafwa
Ifintu ifitwa ama elementi elyo nama kompaundi kuti fyaenda ukufuma ku mubela umo ukuya ku ubiye ukwabula ukuti ficinje.
Nitrogen ngo mwela ukwata fye ifintu fimo fine nangu cakuti yaisaba mu musango wa menshi. Umusango wa menshi walifinapo lelo ama molekyu yena yashala fye yamo yene.
Amenshi cakumwenako cimbi. Kompaundi ya menshi ipangwa nama atomu ya hydrogen yabili na atomu ya oxygen imo.
Yakwata imipangilwe yama molekyu imo ine ibe ili mu musango wa mwela, mu menshimenshi nangu mu musango wa cakosa.
Nangu cakuti imimonekele yaiko kuti yayaluka, umubeela waiko uwamumipangilwe wena ushala fye cimocine.
Inshita cintu cimo icatushinguluka, elyo calikuma fye fyonse ifyo tucita, lelo yalyafya ukuyumfwikisha.
Inshita yalisambilishiwapo kuba mapepo, anasambilila imipangilwe ya matontonkanyo, elyo nabasayanshi pa makana ya myaka ayengi.
Tulabomba ne nshita ngo mutande wa fintu ifilepita ukufuma ku ntanshi ukwisa pantu tuli mpaka na kunuma uko twafuma.
Inshita kabili nifintu tupashanya ukukokola (ubutali) bwa ficitika.
Kuti waishiba ukupita kwa nshita wemwine ukupitila mu kumona mu kubwekesha kwa cintu icicitika lyonse. Icintu ca musango uyu nicilya icibwekesha bwekeshapo lyonse.
Ilelo ama kompyuta yala bomfiwa mu kwalula ifikope ne fya kutambatamba pa ma vidiyo.
Ifya kwendaenda ifyayafya mumimonekele kuti fyapangwa pama kompyuta, elyo uyu musango wa fyakwendanda uleya ulelundwapo fye ukubomfiwa muma TV nama filimu.
Inyimbo ilingi shilakopwa ukubomfya ama kompyuta ayaendelela pa kupanga no kusankanya ifunda pamo.
Panshita iitali munshita ya sencahri yalenga ikumi na pabula elyo neyalenga amakumi yabili, casuminwe ukutila abekashi bakubalilapo abaku New Zealand bali bena Maori, abalelunga ifyuni ifikalamba ifyaleitwa ama moas.
Ilangulushi pali ilya nshita kanshi lyapangilwe ukutila abena Maori bafumine ku Polynesia mu Great Fleet nokwisapokolola New Zealand ukufuma kubena Moriori, no kupanga ubwikashi bwa bulimi.
Nangu cibefyo, ifishinka ifipya filanda ukutila abena Moriori bali libumba lyampanga iikulu iya Maori abafumine ku New Zealand ukuya ku Filila fya Chatham, ukupanga ubwikashi bwabo ubwaibela, ubwamutende.
Palipo naumbi umutundu pa cilila ca Chatham abo abali bena Maori abafumine ku New Zeland.
Abene baleita ukuti abena Moriori kwaliko ukulwishanya kumo na mu kulekelesha, abena Moriori balicimfiwe bonse.
Abantu abasendelemo ulubali pa makumi ya myaka ayengi balitwafwilishe ukuti tumone amaka yesu nefyo twingabomba ilyo mucishinka twalepituluka mu mafya elyo no kufilwa kwesu.
Ilyo twaleumfwa kuli aba bantu baleshimika amalyashi yabo, ayandupwa, elyo naya tubungwe twabo, twalisambilile ifingi ifya kale elyo napa bantu abalengele akabungwe abalundileko mubusuma nangu mububi ku mibeele ya kabungwe.
Nangu cakuti ukumfwikisha ifya kale pa muntu umo tafipilibula ukumfwikisha kwa mikalile, cilabomba eyefilyako mu kwafwilishako abantu ukukwata ubwishibilo bwancende iyo babelapo mu mibombele ya kabungwe.
Ilyo kuli ukupituluka mu fyabombwa bwino nokwishiba ifyafilikwa, cilamuntu elyo nabonse abalesendamo ulubali balasangwamo mu kushika ifikomo, umulimo, elyo na maka ya kutwala akabungwe pantanshi.
Muli ili lyashi, ukwibukisha ifyacitike kale ku mibeele ya makwebo elyo nobusuma ubwatumbwikemo calyafwilishe abantu ukuba abaipekanya kufileyaluka ifipya elyo ne ntunga iipya iya cilonganino ca mapepo icakuli iyi ncende.
Amalyanshi ya buyantanshi ayapala ngaya yalecefyako umwenso wa kwaluka, ilyo pa nshita imopine yalepanga amalangulushi ayasuma ku kwaluka ukwingesa ku ntanshi.
Imitontonkanishishe iyapindululwa bwino ninshila imo iyafwa ukupwisha amaafya ayalenga ukutontonkanya ukwa pusanapusana ukumfwana nelyo imibombele iya pusanapusana ukusanga icasuko ku maafya.
Icilenga ukubikishako amano ku mitontonkanishishe pamonga iyi kwendesha nelyo ukucincila, ukupelulula, ukucita icayana, ukwishiba ifishinka, uku bwekeshapo ukubomfya imicenjelo iyabapo kale, no kukolonganika imbila.
Icikankala icikalamba pa mitontonkanishishe yamusango uyu: icasuko cacine cabafye cimo. Kuti mwatontonkanyafye pa fyasuko fibili, icacine nelyo icabufi.
Ukutontonkanya kwa musango uyu kwalyampana nafimo ifya science nelyo ifibelesho nalimo ifishilano fimo ifya kukonka.
Abantu abatontonkanya mu musango uyu balakwata kampingu umusuma kabili balapelula na pafyo baletontonkanya, balebukisha inshila ya kucitilamo nelyo iya kupangilamo fimo, balalwisha ukupwisha amafya kabili no kubombela pa fya kweshaesha ifya science.
Abantunse nakuba efibumbwa ifya kwatisha amatalanta mu kubelenga amatontonkanyo ya bantu bambi.
Ici cipilibula ukutila tulakwanisha ukutunganya ifyo abantu bambi baletontonkanya, amapange yabo, ifyo baishiba elyo nefyo balekabila.
Pali ifi fintu ifyo twingakwanisha, ukumfwikisha amapange yabantu bambi kwaliba ukukankala nganshi. Cilatusuminisha ukupwisha ubulondoloshi bwa mibombele ya mubili.
Ku ca kumwenako, nga cakuti wamwene umuntu aletoba iwindo lya motoka, kuti watontonkanya ukuti alefwaya ukwiba motoka ya muntu umweni.
Kuti apingulwa mu kupusanako nga cakuti nalufya fye ulufungulo lwa motoka elyo ni motoka yakwe iyo alefwaya ukwisula.
MRI yashintilila pa ficitika mu mubili ifitwa nuclear magnetic resonance (NMR), ifyamwenwe mu myaka yamuma 1930 na Felix Bloch (uwalebomba pa Stanford University) elyo na Edward Purcell (ukufuma ku Havard University).
Muli uku kupanga kwa ciunda, incende ya magineti na matamba ya cilimba filalenga ukuti ama atomu yafumye utumatamba utunono utwa myengelele.
Mu mwaka wa 1970, Raymond Damadian, shing’anga wa fya bumi kabili kafwailisha wa sayanshi, ewasangile ishintililo lya kubomfya imimwene ya ciunda ca magineti (magnetic resonance imaging) nge cibombelo cakupiminako amalwele.
Panuma ya myaka ine insambu shalipeelwe, ishali ninsambu shakubalilapo ukupelwa mu ciputulwa ca MRI.
Mu mwaka wa 1977, Dr. Damadian apwishishe ukupanga kwa cakucecetelako “umubili onse” ica MRI ica kubalilapo ico ainike ukutila “icishingacimfiwa” (Indomitable).
Ukulanshanya kwapanshita imoine kulakoselesha inshita ya kupitulukamo nokwasuka kuli bambi.
Kulasuminisha abasambi ukukwata amaka ya kubombela apo balefwaila no kupindulula ukwenda kwe lyashi lya masambililo.
Mu kulundapo, kwaliba ifibindo ifinono neshuko lya kunakilila kwa nshita ya kubomba. (Bremer, 1998)
Ukubomfya kwa intaneti elyo na Isumbu lya Netiweki ye Sonde Lyonse (World Wide Web) kulasuminisha abasambi ukukwata ilyashi panshita iili yonse.
Abasambi kuti batuma amepusho kuli bakafundisha panshita iili yonse iya ubo bushiku no kucetekela amasuko mu kwangufyanya, ukucila ukulalolela mpaka bakamonane nakabili.
Umusango wakubwelelako ku fya kunuma mu masambililo ulapeela abasambi ubuntungwa ukufuma kufyapampamikwa.
Nakuba, takwaba icintu nangu cimo icisuma ica kusambilila. Ukusambilila kucitika mu kupitamo kwa mu fintu pakati ka musambi elyo no bwishibilo ubulepeelwa.
Ifyo tulepitamo pali ino nshita ukubomfya imisango yonse iya ibombele-we-mwine no kupeela kwa lyashi lyonse, ukusambilila kwa pa TV kulalangisha ici cikomo.
Abengi pali ifwe tulaisanga tuletamba ubulangisho bwapa TV ubuletwebako umulimo nangu ifintu fimo ifyo tushakatale atusendamo ulubali nangula ukubomfya ubo bwishibilo.
Tatwakatale atulungishapo motoka, ukukuula akamfukumfuku pa lubansa lwesu, ukuya ku Peru ukuyamona ifikuulwa fya kale, nangu ukukuula cipyacipya ing’anda yabena mupalamano.
Pa mulandu wa ntambo sha intaneti (fiber optic cable) ishapita panshi ya beemba ukuya ku Europe elyo na setilaiti ya matamba (broadband satelite), icalo ca Greenland calikuminkanishiwa kuli intaneti na bantu ukufika kuli 93% balikwata intaneti.
Ihotela lyenu nangu abamipokelela (nga cakuti muleikala mung’anda ya muntu fye) kwena balingile ukukwata wifi nangu kompyuta iya kuminkanishiwa kuli intaneti, elyo incende sha mekalo shonse shalikwata ituuka lya intaneti nangu incende ya cintubwingi imo iyakwata wifi.
Ngefilandilwe pamulu, nangu cakuti ishiwi lya “Eskimo” lyalishala ilyasuminishiwa mu United States, limoneka ngeshiwi ilishapokelelwa bwino nabantu abengi abashili bena America ku ncende ya Arctic, makamaka mu Canada.
Nangu mwingomfwa ili ishiwi lilebomfeshiwa na Bekala calo baku Greenland, ili shiwi talilingile ukubomfiwa nabashili bakuli ici calo
Abekashi baku Greenland baita aba Inuit mu Canada namu Kalaalleq (mukufusha ni Kalaallit), abene Greenland, mu Greenland.
Buntalamisoka no kufwaya ukucita ifibi kubeni abali bonse, ta fyaishibikwa mu Greenland. Nangu fye nimu tauni, twamwaba “incende sha lubuli.”
Imiceele iyatalala ebusanso fye bumo ubo uushiipekenye engakumanya.
Nga cakuti watandalila Greenland mu nshita yakutalala (ukutontonkanya ukulungama sana ku kapinda ka kukuso, ninshi kuleya kuletalalisha), caliba icikankala ukusendako ifya kufwala ifya kaba.
Inshita ya kasuba iilepesha sana mu nshita ya lusuba ilaleta amafya ku kusendama elyo fye na mafya kubumi ayakuma kuli ifyo.
Mu nshita sha lusuba, kabili mufwile mwacenjela na ba mung’wing’wi Abendauka. Nangu cakuti ta bambukisha ubulwele ubuli bonse, baliba no bwafya.
Nangu cakuti ubunonshi bwa San Francisco bwalyampana kukutila eyaba sana pamulu ku butandashi bwa kutamba ifintu, ubunonshi bwaiko bwalisankanishiwa ne fintu fimbi.
Ifiputulwa ifingisha sana incito fiputulwa fya milimo yamuma ofeshi, ubuteko, ifiputulwa fya ndalama, amakwebo, elyo no butandashi.
Ukumonekamoneka kwa lyonse mu nyimbo, amafilimu, ifya kulembalemba elyo ne ntambi ishaseeka kwafwilishako ukupanga uyu musumba nencende shauko ishalulumbi ukwishibikwa isonde lyonse.
San Francisco yalikuula ifikuulwa ifikalamba ifya butandashi nama hotela ayengi, ifikulwa fya kuliilamo, elyo nencende isha pamulu ishakulonganinamo.
Umusumba wa San francisco kabili ni ncende imo muli ici calo iyakwata imipikile imbi iya ku Asia pamo nga: iya ku Korea, Thailand, India naku Japan.
Ukwenda ukuya ku Walt Disney World bulaba ubulendo ubukalamba nganshi ku ndupwa shaku America ishingi.
Ubutandashi “ubwine” balasangwamo ukuya ne ndeke ku Orlando International Airport, ukunina basi ukuya kwi hotela ilyapa ncende ya Disney, ukupwako ukufika ku mulungu umo ukwabula ukufuminina mu fikulwa fya Disney, elyo no kubwelela ku ng’anda.
Kwalibako nefyo mwingacinjako fimofimo, lelo ifi efyo abantu abengi bapilibula nga cakuti batila “tuleya ku Disney World”.
Amatiketi ayengi yalashitishiwa pa intaneti ukupitila muma webusaiti ayashitisha pamo nga eBay nangu Craigslist eyabomfiwako panono ku kushiutisha kwa matiketi yanshiku ishingi ishakusangwa kuma paki.
Nangu cakuti ici cintu mulimo uwaseeka sana, calikanishiwa naba Disney: amatiketi aya teyakabushiwa.
Inkambi iili yonse mwisamba ya ncende ya rim mu Grand Canyon ilakabila icitupa ca nsambu shakubwelela ku calo.
Ifitupa kwabafye ifinono pakucingililako incende ya mukonko, elyo fisangwa pa bushiku bwakubalilapo ubwa mwesnhi, imyenshi ine apo umwenshi wakutendekelapo taulafika.
Kanshi, icitupa ca nsambu shakubwelela ku calo ica bushiku ubuli bonse ubwamu mwenshi wa Kapepo kanono cisangwa pa bushiku bwakubalilapo mumwenshi wa Kabengele kanono.
Incende ya fifulo ifyaishibikwa sana, pamo nga inkambi ya Bright Angel iyalungatana na Phantom Ranch, inshita ishingi shilesula bwangu nokwipusha ukupokelelwa pabushiku bwakubalilapo ukwisulwa ukuti abantu basungishe incende.
Kwaliba ukucepelwa kwa nsambu ishisungwa kuli abo abesa mukwipusha ilyoline balefwaya ukwingilamo mumusango uwabangila, ewapeelwa.
Ukuya ku South Africa ukubomfya motoka musango uwawama nganshi uwa kutambilamo ubusuma bwa ncende pamo fye no kupita mu nshila ishingi umushipita abatandashi ba cilanshita.
Ici kuti cacitika mu motoka iyaseeka ilyo kwaba ukupekanya bwino lelo motoka iyamaka iya 4x4 eifwaikwa sana elyo ne ncende ishingi kuti wafikako fye ukubomfya motoka iyasansama iya 4x4.
Ufwile waibukisha ilyo ulepekanya ukutila incende ya Southern Africa intu yatekanya lelo te fyalo fyonse ifinamupalamano ifyaba ifyo.
Ubukabilo bwa fitupa fya kwendela ne ndalama shakulipila fyalipusana ukulingana nacila calo elyo fishintilila pa calo ico ufumineko.
Cila calo kabili calikwata amafunde ayaibela pa mulandu wa fintu ifya kwafwilisha ifilingile fyasangwa muli motoka.
Umusumba wa Victoria Falls musumba umo ku kabanga ka calo ca Zimbabwe, ukwabuka umupaka ukufuma ku Livingstone, Zambia mupepi na Botswana.
Uyu musumba wabela mupepi sana ne fipoma, elyo efyaba ifikalamba ifya kongola abantu, lelo iyi ncende iyaishibikwa sana ku batandashi ilapeela fyonse kuli abo abatemwa ukwishiba ifintu elyo nabatemwa ifya kutambatamba amashuko ayengi pakuti bengekalako inshita iitali..
Mu mainsa (Novemba ukufika mu Machi), ubwingi bwa menshi bulafulilako elyo ne Cipoma cilaba namaka sana.
Mufwile mwacetekela ukuboomba nga cakuti muleyabuka ubulalo nangula ukwenda mu tushila utwapita mupepi ne Cipoma.
Kulubali lumbi, ni pa mulandu wakuti amenshi yalafulisha sana icakuti ukutamba kwenu ukwa Cipoma icine kukacingilishiwa—na menshi ayengi.
Inshishi yakwa Tutankhamum (KV62). KV62 limbi eingaba inshishi iyalumbuka sana mu Mupokapoka, incende ya fya kusanga ifya kwa Howard Carter mu 1922 iya nshishi iyali mupepi no kukanaisuka iyo bashikilemo imfumu iyali iyaice.
Ukupashanya ku nshishi sha bufumu shimbi, nangu cibefyo inshishi ya kwa Tutankhamum limbi tekuti ibe na pa fya kutandalila, iyaba iinono kabili ne fya kuyemfya ifinono.
Umuntu onse uulefwaisha ukushininkisha ukonaulwa kwa mubili uwaumikwa kuti aumfwa ububi pa bonaushi ubwacitilwe pakulwisha ukuufumya mu mbokoshi pantu umutwe fye namapeya efimonekako.
Ubunonshi bonse ubwali mu nshishi ta bwabamo iyo, lelo bwalifumishiwamo no kutwalwa ku Cikulwa ca Kulangishishamo Ifya kale mu Egypt.
Abatandashi abashikwete sana inshita kuti cabawamina sana nga cakuti baposako inshita kumbi.
Phnom Krom, yabela apali 12 km lwaku masamba ya Siem Reap. Ili itempele lya pamulu wa lupili lyakuulilwe pampela ya mwanda wa myaka uwalenga 9, munshita ya buteko bwa Mfumu Yasovarman.
Imibeele ya bulanda iye tempele elyo ne mimonekele ukufuma pa mulu wa mumana wa Tonle Sap ilalenga ukunina kwa lupili icintu ica wamisha.
Ukutandala kuli iyi ncende kuti kwasankanishiwamo no bulendo bwa bwato kuli beemba munono.
Icitupa ca Angkor cilafwaikwa pa kwingila mwi tempele kanshi tamulingile ukulaba icitupa cenu icakwendela ilyo muleya ku Tonle Sap.
Jerusalem emusumba ukalamba uwa musumba wakulisha uwa Isreal, nangu cakuti ifyalo fimbi ifingi ukubikapo ne cisaka ce sonde lyonse ica United Nations tacasumina ukuti emusumba ukalamba uwa Israel.
Umusumba wakale mu mpili sha Yudea walikwata imilumbe yakale iingi kabili iyalondolola ifingi ukutendeka fye ku makana ya myaka kunuma.
Uyu musumba waliba uwa mushilo ku filonganino fya mapepo fitatu - IciYuda, UbuKristiani elyo neci Islamu, elyo ubomba nge ncende ya bumupashi, amapepo, elyo ne ntambi.
Pa mulandu wa kwishibikwa kwa mapepo ukwa uyu musumba, elyo nakucilisha ififulo ifingi ifya mu ncende ya Musumba Wakale, Jerusalem nincende imo pancende ishaishibikwa sana isha kuyako abatandashi mu Israel.
Jerusalemu yalikwata incende ishingi isha kale, ishaimbaulwa mukufwailisha ifya kale elyo nesha ntambi, ukubikapo ne ncende sha kushitamo ifintu, utubaale twa kofi elyo ne ncende sha kulilamo.
Icalo ca Ecuador cilakabilia ukutila abena Cuba bapokelela inkalata ya bwite ilyo tabalaingila mu calo ca Ecuador ukupitila mu fibansa fya ndeke ifye sonde lyonse nangu incende sha kwingililamo pa mipaka.
Iyi nkalata ilingile yasuminishiwa ne ciputulwa ca Ecuadorian Ministry of Foreign Affairs, kukonka ififwaikwa fimofimo.
Ifi fintu ififwaikwa fyapekanishiwa ukupanga imyendele iisuma pakati ka ifi fyalo fibili.
Abena Cuba abakwata ifitupa fya US ifya katapakatapa bafwile baya ku Ecuadorian Consulate mu calo cabo pakuti bapoke ica kubafumyapo pali ifi ififwaikwa.
Icitupa cenu ica kwendela (passport) cifwile ukukwata amaka ukufika ku myeshi mutanda (6) ukucila pa miku ya malendo yenu. Itiketi ilyakuya/no kubwela lifwile lyabapo pa kushininkisha inshita iyo mukapwako uko muleya.
Imyendele yalinaka umutengo ngamuli amabumba ayakulu, kanshi nga cakuti muli fye mweka nangu muli fye ne cibusa cimo, mweshe ukukumanako nabantu bambi no kupanga ibumba ilyabantu bane nangu mutanda pakuti mulipileko umutengo uwanakako.
Lelo, ici ta cilingile ukumisakamika sana pantu ilingi line abatandashi bala salanganishiwa pa kuti imyotoka shisule.
Limo caliba musango wakusembelekalamo abantu ukuti basumine ukuti balelipila ishingi.
Icinshingwa icikulu icaba pa mulu wa kapinda ka kukuso aka Machi Pichu lupili ulwa tentemuka sana, uluaba ilingi kunuma yafikope fyonse ifilangisha ukonaika kwa iyi ncende.
Cilamoneka icayafya sana nga uli pesamba, elyo umulundu walikulako no kwafya ukunina, lelo kuli abo abakwete amaka kuti baninika mu mamineti ayali 45.
Ama sitepu ya mabwe yalibikwa mufiputulwa ifingi ifya mu nshila, elyo na mu ncende umwa tentemuka sana intambo sha nshimbi eshabikwamo pa kukwata ukwa kwikata.
Panuma ya ifi, mufwile mwapemashikako, no kucenjela sana mu ncende umwa tentemuka sana, makamaka ilyo kuli ukwabomba, kuti caba ica busanso mu kwangufyanya.
Palibako aka lucengo akanono mupepi na pamulu ako akalingile ukupitwamo, kaliba akepi kabili akapapatila.
Kuti mwakwanisha ukumona incende ishashinguluka elyo no bwinanama ubwaba mu Galapagos ngacakuti mwaya no bwato, pamo fye nga fintu Charles Darwin acitile mu mwaka wa 1835.
Ukucila pa mato nelyo ifyombo amakumi mutanda (60) ifyenda sana pali ishi nshila sha pa menshi ya Galapagos - no kusenda abantu nalimo ukufuma pali cinekonsekonse (8) no ukufika ku umwanda umo (100).
Abantu abengi balashitila limo ama tiketi (pa mulandu wakuti amato yalesula sana pa nshita ilyo abantu bafulisha).
Mufwile mwashininkisha ukuti umuntu uwa myafwilishako ukushita itiketi muntu uwaishibisha ifya mu Galapagos no bwishibilo ubukalamba pa fyo amato yabomba.
Muli uyu musango mukashininkisha ukuti ifintu fimo ifyo mwa langamo ukutemwa nelyo iyo, nafi palanishiwa sana no bwato ubulingile bene.
Lintu abena Spain tabailafika mu mwanda wa myaka uwalenga 16, akapinda ka kukuso aka calo ca Chile kaleteekwa no buteko bwa Inca ilyo abena Araucania (Mapuche) baleikala mu ncende ya pakati elyo na ku kapinda ka kukulyo aka Chile.
Ba Mapuche kabili bali ebumba limo ilyakushalikisha ukupoka ubuntungwa mu America, abo abashaingile fye umupwilapo mu buteeko bwaci Spanish ukufika kubuntungwa bwa calo ca Chile.
Nangu cakuti icalo ca Chile caishilepoka ubuntungwa mu 1810 (mukati ka nkondo sha kwa Napoleon ishashile icalo ca Spain ukwabula ubuteko ubwalebomba pamyaka imo), ukucimfya ukwafikapo pa bena Spain ta kwafikilishiwe mpaka mu 1818.
Icalo ca Dominican Republic (Mu citundu ca Spanish: República Dominicana) calo camu Caribbean icabela kuli citika ya kabanga ka cilila ca Hispaniola, ico cayakana na Haiti
Ukufumyako ululamba lwa mucanga pamo ne ncende isha mpili, icalo calikwata umusumba uwakale sana uwaku Bulaya (Europe) mu America, uyo pali ino nshita waba lubali lwa Santo Domingo.
Ababalilepo ukwikala pa cilila bena Taínos pamo nabena Caribes. Abena Caribes bali bantu abalelanda ici Arawakan abafikile mu myaka yamuma 10,000 BCE.
Mu myakafye iinono panuma yakufika kwa batandashi abaku Bulaya (Europe), impendwa iya bena Tainos yalicepele pamulandu wakucimfya kwa bena Spain.
Ukulingana na Fray Bartolomé de las Casas (Tratado de las Indias) pakati ka 1492 na 1498 abashilika baku Spain balipeye abena Taínos ukufika kuli 100,000.
Jardin de la Union, iyi ncende yali kulilwe iikalamba iya fimbwapo iilenga akasuba ukula moneka mukati umwa shingulukwa ne cikulwa ica myaka umwanda umo na cinelubali ica ba shimapepo baci katolika, icakuti icikulwa ca Templo de San Diego eca pusuka no kushalapo fye ceka.
Ici cikuulwa nomba cibomba nga ulubansa lwapakati, elyo lyonse palacitikila ifintu ifingi, akasuba no bushiku.
Kwalibako impendwa ya fikuulwa fya kuliilamo ukushinguluka ibala, elyo na mu nshita ya cungulo-kasuba ne cungulo-bushiku kulaba amalangisho ayabula ukulipila yalabako pakati ka ncende ya kwangalilapo.
Callejon del Beso (Alley of the Kiss). Inkungu shibili isha patulukanishiwa nakacende akalepele amasentimita 69 encende ye lyashi lya kale ilyacitemwiko.
Nga cakuti wabalipila amangwe ayanono abaice bamo kuti bakushimikilako ilyashi.
Icishi ca Bowen calishibikwa sana ku malendo ya bushiku bumo nangu aya pampela ya mulungu ukusangwangwa koba amato ya kayak, ukwenda fye mu mpanga, amashopo, umwakuliila, elyo nafimbipo.
Ubwikalo ubwabula ukutwishika bwabela mu Howe Sound ilyo mwafuma fye mu Vancouver, elyo kuti mwafikako fye bwangu ukubomfya ama taxi ya pa menshi nga mwafuma pa Cishi ca Granville kwisamba lya Vancouver.
Kuli abo abatemwa amangalo ya panse, ukwenda ukuninika akashila aketwa Sea to Sky corridor kuti kwabafwilisha.
Incende ya Whistler (apali intamfu ya nsa 1.5 ukufuma ku Vancouver na motoka) yalikosa umutengo lelo yalishibikwa bwino pa mulandu wa mangalo ya Winter Olympics ayacitikileko mu 2010.
Mu nshita ya pamwela, kuti mwaumfwa bwino ukushelela kwa pa tupapatu (skiing) mu North America, elyo mu lusuba kuti mwaesha ukucofa amajinga ukwafikapo ilyo muleninika impili.
Ifitupa fya nsambu fifwile fyasungilwa kabela. mulingile mwakwata insambu iya kusendama mu Sirena.
Sirena caba cifulo cimo fye ceka icilolekesha pa mpanga icipela amakwebo nelyo ukusonkesha imiputule umwa kutushishamo kabili ne fyakulya ifya kaba no kulundapo fye no kupanga kwa nsakwe pa nshita iinono fye. Ba La Leona, San Pedrillo, na Los Pastos bena amakwebo yabo bapela fye ukutushisha kwa mukati mu miputule nelyo ukwa pa nsakwe nelyo panse ukwabula ifyakulya.
Kuti wa kwanisha ukusungilila limo nelyo kabela ifitupa fya nsambu isha mu paki ukufuma pa cifulo kuba lolekesha pa mpanga mu Puerto Jimenez, lelo tabasumina ifitupa fya kubomfya ukufumya indalama.
Iciputulwa ca Park Service (MINAE) tacipeela ifitupa fya nsambu ifya mu paki ukucila pa mweshi umo mu kubangila palyo muleenekela ukufika.
CafeNet El Sol ilabomba imilimo yakusungisha incende pa ndalama ishili $30, nangu $10 ku fitupa fya bushiku fye bumo; ifingi kuti fyasangwa pe buula lyabo ilya Corcovado.
Ifishi fya Cook calo ca fishi icayampana mu buntungwa na New Zealand, icabela mu Polynesia, pakati ka South Pacific Ocean.
Nincende ya fishi ifili 15 ifya salangana pa ncende iya cila pa mintapendwa 2.2 km2 iya beemba.
Mu nshita imo ine na Hawaii, ifi fishi fitontonkanishiwa nga “Hawaii iyabela mwisamba”.
Nangu cakuti cinono, cilebukishako abatandashi abakalamba bamo ifyo Hawaii yali ilyo tailaba icalo palwaiko ukwabula ama hotela ya batandashi ayakulu elyo nobuyantanshi bumbi.
Ifishi fya Cook ta fyakwata imisumba iili yonse lelo pabaf ye ifishi ifya pusana ifili 15. Ifikuluko palifi ni Rarotonga na Aitutaki.
Mu fyalo ifya tumpuluka ilelo, ukupekanya ubusanshi ne fyakulya fya lucelo ifya cindama nangula ifya pa muulu nelyo ifya mutengo pali nomba fyali pangwa nelyo fila pangwa mu nshila iisuma iya pusanako nelyo iya ibela.
Pa mpela pamulu, ama B&B yapwilishishiwa pafintu fibili ifikulu: imisendamine elyo ne fyakulya fya lucelo.
Mu musango umo wine, pancende sha musango uyu isha wamisha umuntu kuti asanga ifya kufimbana ifya wamisha, limbi ubulangeti ubwabilwa fye ne minwe nangu ubusanshi bwakunshita sha kale.
Pa fyakulya fya lucelo kuti paba utusabo utwa mu nshita utulimwa kuli iyo ncende nangu ifya kulya ifyaibela ifyo bepakanya abene.
Imipangilwe kuti yaba iya lulumbi lwa kale apengaba imipando ya nshita ya kale, umushili uwalengwa bwino elyo ne cishiba umwa kowela.
Ukwingila mu cimbayambaya nelyo mu motoka yenu kabili no kuya pa bulendo ubutali ubwa pa musebo kwali kwatako imimonekele imo iya cindama nelyo iya cifyalilwa iya yangukisha mu nshila imo.
Ukucila pa fimamotoka ifikalamba, ndesubila ukuti mwalishiba kale ifya kwensha motoka yenu nokwishiba apo ipelela.
Ukwimika itenti pa ncende ya muntu fye nangu mu tauni ilyabkulu ubuli bonse kuti caleta ukulolekeshiwa ukushingafwaikwa.
Mubwipi, ukubomfya motoka yenu emusango uusuma uwa kwendelamo lelo mu nshita shimo ninshila imo iyakupangilamo “insakwe”.
Insakwe sha motoka shilacitika nga cakuti namukwata minivan iikuluko, SUV, Sedan nangu Station Wagon ne fipuna ifipona.
Amahotela yamo yalikwata ifyasungwa ukufuma kunkulo sha kale isha golide ukwali amashitima ya cushi na mato fya pali beemba; ilyo Inkondo ya Bubili iye Sonde Lyonse tailabako, mu myanda wa myaka iyalenga 19 na 20.
Aya ama hotela nangu umwakutushisha ni ncende cimo umo pali ilya nshita abakankala naba ishibikwe sana kabili abaile ululumbi baleikala, elyo ilingi line bale kwata amalila aya suma nganshi no kwangala kwa bushiku.
Imipangilwe ya fintu iimoneka iya kale, ukubulisha kwa fintu fimo ifya ndakai, elyo ne mimonekele iya kukota elubali lwa mimonekele ya ishi ncende.
Nangu cakuti ilingi ishi ncende sha bantu fye, inshita shimo shilapokelela abakalamba ba ma buteko elyo na bakalamba bambi.
Umulendo uukwatishe indalama kuti atontonkanyapo pa bulendo bwandeke ubwa kushinguluka isonde, umo umwingabano kusendamako mu ma hotela ya musango uyu.
Akabungwe ka kukabushanya ilyashi pa mahotela kabungwe aka kuminkanya abalendo ne ncende shamu misumba uko baletandalila.
Ukwingila mu kabungwe ka musango uyu ilingi kulafwaikwa ukulemba icipepala cimo ica pa intaneti: nangu cakuti utubungwe tumo tulafwaya umusango naumbi uwa kushininkishishamo.
Ubutantiko bwama hotela ayaliko lyena bulapeelwa cibe nimufilembo nangu ifya pa intaneti, inshita shimo ne fya kupashanyako elyo nefyo abantu bambi balandapo pali isho ncende.
Incende ya Couchsurfing yasangilwe mu Kabengele-kanono 2004 panuma kapanga wa fya pa kompyuta Casey Fenton asangile indeke iyanaka umutengo iya kuya ku Iceland nomba takwete incende apakwikala.
Atumine imelo ku basambi abape sukulu likalamba ilyakuli iyi ncende no kupokelela ukulaiwa ukwingi ukwa kumusungako ukwabula ukulipila.
Ama hositeo ilingi yabomba nabantu imisepela – umweni ilingi afwile aba mu mushinku wa myaka amakumi yabili – lelo ilingi kuti wasangako nabalendo abakalamba.
Indupwa ishili nabana tashimonaika, lelo ama hositeo yamo yalasuminisha mu miputule iya pa mbali.
Umusumba wa Beijing mu China e mukabela Amangalo ya Winter Olympic mu 2022, ico icikalenga ukuti ukabe umusumba uwa kubalilapo ukukwatilamo aya mangalo ya Olympics mu lusuba elyo napa mwela.
Mu Beijing emukabela ukusefya kwa kwiswila elyo nafimbi ifikalacitikila mufikulwa ifya aisi.
Amangalo yambi aya kushelela pa tupapatu utwa buta yakabela ku Taizicheng incende iya kushelelapo pa tupapatu utwabuta mu Zhangjiakou, apali intamfu ama kilomita imyanda ibili na makumi yabili (220km /140miles) ukufuma ku Beijing.
Amatempele ayengi yalakwata ukusefya kwa pa Mwaka ukutendeka mu mweshi wa Cinshi-kubili ukuyapwa pakati ka Kapepo-kanono, uko ukupusana ukulingana na kalenda yacila itempele.
Ukusefya ukwingi ukucitika mu ma tempele kusefiwa ngo lubali lwa kusefya kwa myaka yetempele iline nangu nga ukutangilila ubushiku bwa kufyalwa kwa kalesa kamo nangu icintu cimbi icikulu icikumine kwi tempele.
Ukusefya kwa mwi tempele lya Kerala kwaliwama sana ukutamba, no kutantama kwa nsofu ishingi isha kobaikwa ifibeko, ifilimba fye tempele elyo no kusefya kumbi.
Ubulangisho bwe Sonde (ubwaishibikwa nga World Exposition, nangu fye Expo) kusefya ukukalamba sana ukwesonde lyonse ukwa kulangisha ifya kulenga ne fya sayanshi.
Ifyalo fimo ifisendelemo ulubali filangisha ifya kulengalenga nelyo ifya kupangapanga ifisuma sana kabili ne fya masambililo kumisankano ya fya kutambishatambisha nelyo ukulangalanga pa malyashi ayale citika mu calo conse nelyo ifya mu calo cimo palwa nkulilo, ifibelesho nangu imikalile ya aba bantu iya kale sana.
Ubulangisho bwe Sonde Lyonse ubwa Bulimi bulangisho ubwaibela ubulangisha amaluba, amagaladeni ya filimwa elyo nafyonse ifikumine ku fimenwa.
Nangu cakuti mukulanda kuti kwacitika pa mwaka (nga cakuti kuli mu fyalo ifyapusana), lelo muficitwa tefyo ciba.
Aya malangisho yalapwa ukufika pa myeshi itatu nangu mutanda, elyo kabili yacitikila pa ncende ishingacepa pama hekita ayali 50.
Kwalibako imisango iingi iyama filimu iyabomfiwapo mu myaka iyapita. Filimu iyaishibikwa iya 35 mm (36 by 24 mm negative) eyaseeka sana.
Kuti yabwekeshiwa mu kwanguka nga cakuti yapwa, elyo kabili ilapeela ne mimonekele ya cikope ukupashanya kuli DSLR iya pali ino nshita.
Ama kamela nelyo ifya kukopelako yabomfya ama filimu yamo aya pangwa mu nshila ya pakati aya ntamfu iya ma sentimita mutanda napali mutanda (6 by 6 cm), na kuchilisha ayaba pa ntamfu iya ma milimita amakumi yasano aya lenga mutanda napa makumi yasano aya lenga mutanda mu kufumyamo (56 by 56 mm negative).
Ici cilapeelako imimonekele ya cikope mupepi ne miku ine iya 35 mm negative (3136 mm2 ukupashanya na 864).
Inama ne fimenwa ifya mu mpanga fyaba pa fikope fimo ifya shupa nangu ifishayanguka sana ukukopa kuli kakopa, kabili fisanshamo umo uku kwata ishuko, ukutekanya, ubwishibilo, elyo ne fisolobelo ifisuma kabili ifituntulu.
Ukukopa kwa nama ilingi kulasendwa nge cakwangala, lelo pamo fye ngo kukopa konse, icikope calingana na mashiwi ikana limo.
Ukukopa kwa nama ilingi kufwaya ifya kukopela ifya kwata ama lensi ayamona apatali, nangu cakuti ifintu fimo pamo nge bumba lya fyuni nangu utushishi utunono sana tulakabila ama lensi yambi.
Inama ishingi isha ku ncende sha kutali shalyafya ukusanga, elyo amapaki pa nshita shimo yalikwata amafunde pa mulandu wakukopa ifikope fyamakwebo.
Inama sha mpanga limo kuti shaba ne nsoni elyo limo kuti shaba ishikali. Incende kuti yaba iyatalala, iya kaba, nangu limo iyalubana.
Isonde lyonse lyakwata ifitundu ukucila pali 5,000 ifya pusanapusana, ukubikapo nafimbi ukucila pa makumi yabili ifya kwata abafilanda abali imintapendwa 50 nangu ukucilapo.
Amashiwi ayalembwa ilingi yalyanguka ukumfwa ukucila amashiwi yakulanda, kabili. Ici cacishinka makamaka kuma adilesi, ilingi ayaba ayashupa ukuyalumbula ngefyo yaba.
Ifyalo ifingi fyalishiba ukulanda Icisungu, elyo na mu fyalo fimbi kuti waenekela ukusangamo ubwishibilo ubunono - makamaka kubana abacaice.
Elenganyeni, ngacingacitwa, umwina Mancun, umwina Boston, umwina Jamaica elyo nomwina Sydney nabekala patebulo balelya icakulya ca cungulo mu cikulwa cakulilamo mu Toronto.
Baleshimikilana amalyashi ukufuma ku misumba yabo, ukulanda cilaumo mucitundu cakwe no kushimpikisha kwa citundu cakwe.
Ukushita ifyakulya mu matuuka ayakulu ilingi emusango umo uwanaka umutengo uwa kukwata ifyakulya. Ukwabula amashuko yakwipika, lelo ifya kusalapo fyalicepa pa fyakulya ifyaipikilwa limo.
Mu kulundapo amatuuka ayakalamba yalekwatilako ifyakulya ifingi ifyaipikilwa limo. Yamo yakwata nefibombelo ifyapala oveni ya microwave nangu imisango imbi iya kukafishamo ifyakulya
Mu fyalo fimo nangu mu misango ya matuuka yamo mulasangwako incende yakulilamo ifyakulya, ilingi iishili iyapekanishiwa ngashonse nomutengo uwanakako.
Mulingile mwapanga no kusenda amakopi ya fikomo fyenu ifya bucingo elyo namanambala ayakutuminapo akampani ka bucingo bwenu konse uko muli.
Palingile paba imelo elyo na nambala ya foni iya kutuma konse pa kupoka bumpandamano/ukusuminishiwa elyo no kufwaya ifya kwipusha.
Mulingile mukwateko kopi imbi mu cola elyo na pa intaneti (mutume imelo kuli mwebene ninshi na mufikambatikako, nangu ukusungila mu “fisolobelo fya mu mwela”)
Nga cakuti namu kwata laputopu pa bulendo bwenu, sungeniko kopi imo mukati (apo ingasangwa nangu cakuti takuli intaneti).
Kabili peleniko amakopi ya cikomo/amanambala yakutumina ababucingo kubanenu abo muleenda nabo nabalupwa nangu ifibusa kung’anda abengatemwa ukwafwilisha.
Ama Moose (ayaishibikwa nga elk) tayaba ayakali, lelo yalaicingilila nga cakuti yamona ica kutinya.
Ilyo abantu bakana ukumona moose ngeyabusanso, kuti balaipalamina sana no kuibika mu busanso.
Mufwile mwanwa ifya kunwa ifikola no kulinga. Ubwalwa busenda cila muntu ifya pusanako, elyo ukwishiba apo mwingapela cintu icinkankala.
Ifintu ificitika ku bumi bwenu kuntanshi pa mulandu wakunwesha ubwalwa kuti paba ukonaika kwa mabu elyo fye no kupofula no kufwa. Ubusanso ubwabamo bulakulilako nga cakuti mwalanwa ubwalwa ubwaleshiwa.
Ubwalwa ubukali ubwa kupanga ubusha suminishiwa no buteko kuti bwata ifiko ifya pusanapusana pamo nga ifyo beta ati mathanol ifingaleta amasanso aye ngalenga ukupofula nangula imfwa nangu unwine fye utunono.
Ama gilasi ya mumenso kuti yacepako umutengo mu calo cakunse, makamaka mu fyalo ifya ndalama ishinono umo umutengo wa kubomfya abantu wacepako.
Kuti mwatontonkanya ukupimisha amenso yenu ku calo cenu, makamaka nga cakuti kuli inshuwalansi iibombele palifyo, elyo nomba mwasenda ifyo mwapimwa no kuyafibomfya kumbi.
Ama fulemu ayamashina ayalumbuka sana mu ncende sha ifi kuti yakwata amafya yabili; yambi kuti yaba fimpashanya fye elyo ayacishinka ayafuma kunse ya calo kuti yakosa umutengo mu calo cenu.
Kofi cintu cimo icishitishiwa sana pa calo, elyo kuti mwacisanga mu ncende ishingi isha calo cenu.
Nangu cibefyo, kwaliba imisango iingi iya kunwinamo kofi ukushinguluka isonde iilingile ukweshapo.
Ubwangalo bwakwingila mu mipokapoka ubwitwa canyoning (nangu: canyoneering) bwaiminina pa kwingila mukati ka mupokapoka, uwingaba uwauma nangu uwaisulamo amenshi.
Canyoning ilasankanya ifibombwa mukowa, ukunina no kutoloka--lelo kulafwaikwa ukusambililako eyefilya nangu ukuba nomubili uwa kosa pa kutendeka (ukupashanya ku kunina kwa mabwe, ukutolokela mu menshi nangu ukushelela kwa pa mfula ya tupapatu utwa buuta ukwa ku Alpin, nge fya kumwenako).
Ukwenda mulimo uucitika panse umusangwa ukwenda mu ncende sha bubumbo ilingi mutushila uto bonse bendamo.
Mu kwenda kwa kasuba mwaba ukwenda intamfu ishicepeleko pa mulundu umo ukufika kuntamfu ishitali ishingasenda akasuba konse.
Ku kwenda kwa kasuba ukupita munshila ishayanguka ukuipekanya kulafwaikwa, elyo umuntu fye onse uuliko na maka mu mubili kuti aumfwa bwino.
Indupwa ishikwete abana abanono kuti shakabila ukupekanya ukwingi, lelo ubushiku bumo kunse ya ng’anda bwalyanguka sana nangu fye muli notunya elyo na bakumasukulu yabana.
Mwi sonde lyonse, mwaliba utubungwe ukufika kuli 200 utubombela ku lubali lwa myendele. Utwingi pali utu tuibombela fye.
Akabungwe akapyana pali Global Running Tours, aketwa Go Running Tours kalikwata utubungwe tumbi uto kabombela pamo nato fishi ifli fine.
Akabungwe ka Running Tours akafumine ku Barcelona elyo na kabungwe kambia aka ku Copenhagen aketwa Running Copenhagen, twatendeke ukubombela pamo na abungwe ka Running Tours Prague akaba ku Prague elyo natumbi.
Kwaliba ifintu ifingi ifyo mufwile ukutontonkanyapo ilyo tamulaya ku ncende imbi.
Ilyo muleya kumbi, mwienekela ukuti ifintu kuti fyaba ngafintu fyaba “kumyenu”. Imibeele, amafunde, ifyakulya, imyendele, imilalile, ifikomo, icitundu nafimbipo fikapusanako mu nshila imo ne ibiye ukufuma kuntu mwikala. 
Ici cintu cimo ico mulingile ukwishiba mu matontonkanyo yenu, akucefyako ukumfwa ububi nangu ukufulwa pa mulandu wa mibombele ya fintu kuli iyo ncende.
Utwampani utwafwilishako abalendo twatendeke ukubako ukufumu mu mwanda wa myaka uwalenga 19. Kafwilisha wa balendo lingi cintu cimo icisuma icakusalapo pa bulendo ubulecila pa malendo ayo umulendo aendapo kale aya mu filengwa-na-lesa, intambi, icitundu nangu mu fyalo ifishakwata sana indalama.
Nangu cakuti abafwilisha abalendo abengi balafwaisha ukusungisha ukwa cila nshita, abengi pali aba baishibisha fye imisango imo iya myendele, ukupusana kwa ndalama sha kubomfya nangu incende sha kufikilako.
Caliba icafwaikwa ukubomfya umuntu uwa kukwafwa uubombela ku malendo ayapala ubulendo bobe.
Uloleshe pa malendo yantu uwa kukwafwa alelandapo, cibe nipa webusaiti nangu pe windo lye shitolo.
Ngakuti mulefwaya ukutamba icalo mu mikalile, iyanaka umutengo, iyo mulekabila, kwalibako inshila shimo ishakucitilamo ifyo.
Mu kutendeka, ishi nshila shaba mu fipande fibili: Limbi kuti mulebomba ilyo muleenda nangu ukwesha ukucefyako ukuposa kwa ndalama kwenu. Ifilembelwe apa filelanda pa cakushalikisha.
Kuli abo abalefwaya ukulaba kukumfwa bwino ukwabo, inshita no kufwaya ukucefyako indalama ishileposwa ukubwelela kuli zero, moneni ukwenda kwa butantiko bwa ndalama.
Bumpandamano bulefipanga ukuti abalendo tabeeba, tabapita apashasuminishiwa, tabaibimba mu makwebo ayaleshiwa, tabalomba, nangu mu musango umbi tabacenjesha abantu bambi pa kukwata ubukumu abene.
Incende yakucecetelapo abalendo ilingi eiba yakubalilapo ukwiminina ilyo muleikila mu ndeke, mu combo, nangu muli motoka imbi.
Mu mashitima yamo ayabuka imipaka ukuceceta kulacitika ninshi ishitima lileenda elyo mufwile mwakwata icitupa (ID) icacishinka lyonse ilyo mulenina muli aya mashitima.
Mu mashitima ayakulalamo, ifitupa fyenu kuti fyapokwa na kangalila we shitima pakuti tabamifulunganishishe utulo.
Ukulembelesha cintu cimbi icifwaikwa pa kukwata visa. Mu fyalo fimo, ulingile walembesha ukusangwa kobe elyo na adilesi uko uleikala ku buteko bwacikaya.
Ici kuti cakabila ukwisushisha icipepala naba kapokola bakuli iyo ncende nangu ukuya kwi ofeshi ililolesha pa myendele ya kwabuka imipaka (imigration).
Mu fyalo ifingi ifyakwata ilyo ifunde ama hotela ya mu ncende yakamyafwako ukulembesha (mulingile mwabepusha).
Mu nshita shimbi, abo fye beka abaleikala kunse ya fikulwa fya butandashi ebalingile ukulembesha. Lelo, ici cilalenga ukuti ifunde licepelwe amaka, kanshi mufwile mwaipushisha limo.
Imilimo ya mikuulile (Architecture) ilanda pa kupekanya no kukuula ifikulwa. Ifikuulwa fya mu ncende imo ilingi line filaba fya kongola abatandashi ukulingana ne fyo fyakuulwa.
Ifikuulwa ifingi fisuma ukufitamba no kufimwena ukufuma pafikulwa ifitali nangu ukufuma pe windo ilyapekanishiwa bwino ukutambilapo ubusuma bonse.
Ifya kulenga no kupanga nangu uku kuula ifikuulwa kwali kula no kusabankanishiwa ukwampana ne fiputulwa fimbi pamo nga ukupekanya ifikuulwa fya mu kalale, ifya kulenga, ukupanga, ukukuula kabili no kulolekesha pa fikuulwa ifya pangwa ifikalamba, ifya kupangapanga ifisuma, no kuwamya mukati ka mayanda, ukuwamya imansa sha fikuulwa kabili no kulinganya bwino umushili.
Ukumona ifyo incende ishingi isha pueblos shaba ukutali, te kuti mukwanishe ukusanga incende ishingi ishakwangalilamo mu nshita ya bushiku ukwabula ukuya ku Albuquerque nangu ku Santa Fe.
Nangu cibefyo, mupepi na incende sha njuka shonse ishilembelwe pamulu shilashitisha ifya kunwa, elyo ishingi pali ishi shilakwatamo ifya kusekesha ifingi (pa kutampa ifya kulisha ifya shinguluka Albuquerque na Santa Fe).
Mwishibe ukutila: utubale twamu tauni utunono ta twaba bwino ku bantu abaletandalako abafumine ku fyalo fimbi nangu abakuya ishako fye panono.
Pa mulandu wa cintu cimo, akapinda ka kukuso aka New Mexico kalikwata amafya nokwensha kwaba cakolwa, elyo ukufula kwaba namutekenya abakolwa kuba sana mupepi no tubale twamu tauni utunono.
Ukulembaula nangu ukushilaula ukushifwaikwa kwaishibikwa nga graffiti.
Nangu cakuti cintu icilecitika sana muli shino nshiku, abantu abengi bacikuminkanya ne misepela iyonaula ifikulwa fyacalo ne fyabantu ukubomfya penti yakufuminisha.
Lelo, shino nshiku kwaliba abantu abasambilila ukupenta kwa graffiti, ukulongana kwa mangalo ya graffiti elyo na ifibumba “ifya suminishiwa” Ukupenta kwa graffiti muli uyu musango ilingi kulapalana ne fya kulenga ukucila ifishilwa ifishasuminishiwa. 
Ukuposa kwa boomerang mulimo umo uwaishibikwa untu abatandashi abengi bafwaisha ukusambilila.
Nga cakuti ulefwaya ukusambilila ukuposa boomerang iyo iingabwelela ku kuboko kobe, ushininkishe ukuti naukwata boomerang iyayana iingabweluluka.
Ama boomeranga ayengi ayasangwa mu Australia ilingi teyakubwela nga waposa. Kuti cawama kubaletendeka ukusambilila ngatabale yaposa ilyo kuli icimwela.
Ifyakulya fya Hangi fipikwa mucilindi icakaba mu mushili.
Iici cilindi limbi kuti cakafiwa na mabwe ayakaba ukufuma pa mulilo, nangu mu ncende shimo umo icikabilila ca calo cilalenga ukuti umushili uikabile fye uwine.
Ifilindi fya hangi filabomfiwa mu kwipika ifyakulya fya kooca ifya pa cungulo.
Incende ishingi mu Rotora shalikwata ukwipika kwa mu mushili uwaikabila fye uwine ukwa hangi, elyo imipikile imbi iya hangi kuti yasangwa ku Christchurch, Wellington elyo ne ncende shimbi.
Akampani kama shitima aka MetroRail kakwata amashitima yabili ayasenda abantu mukati nakunse ya Cape Town: MetroPlus (iyaishibikwa nga First Class) na Metro (iitwa Third Class.
MetroPlus ilomfwikapo bwino sana elyo tamufula abantu lelo yalikosako umutengo, nangu cakuti yalicipako ukucila amatiketi aya metro ayaku Europe.
Cila shitima lyalikwata ifitolokoshi fya MetroPlus na Metro; ifitolokoshi fya MetroPlus lyonse fiba kumpela ye shitima mupepi na Cape Town.
Ukusendelako bambi - Tekwesha ukusuminisha ifyola fyobe ukufuma pantu ulefimona, makamaka ilyo uleciluka imipaka ya fyalo.
Kuti waisanga waingishiwa mulyashi lya kusenda imiti ikola ukwabula ukuti wishibe, ico icingakutwala mu bwafya ubukulu.
Pali ifi paliba ukulolela mu mulongo, pantu imbwa ishinunsha imiti kuti shaisabomfiwa pali imwe inshita iili yonse ukwabula ukwishibishiwa.
Ifyalo fimo fyalikwata amafunde ayakosa ayakukandilamo bacintomfwa nangu fye ni pa muku wa kubalilapo; pali ici kuti paba no kukakwa ukufika pa myaka 10 nangu fye ukwipaiwa.
Ifyola ifishala ukwabula abantu efyo bafwaya sana ukwiba elyo kabili abakalamba babuteeko balafikonka sana nge fintinya umwingasangwa amabomba.
Ku ng'anda, pa mulandu waku kumanakumana no tushishi lyonse utwa malwele utusangwa apali ponse, kuti cashinikishiwa sana ukuti te kuti mwambule amalwele ukufuma kuli utu tushishsi.
Lelo mu ncende shimbi isha pacalo, uko utunama utusenda utuishishi twa malwele kuti twaba utupya kuli imwe, mube abaenekela ukuti kuti mwasangwa mu mafya.
Kabili, mu ncende umwaba imiceele iya kaba utushishi twa malwele tulakula bwangu elyo no kukokola ukufwa ngatuli kunse ya mubili.
Kanshi ici ecalengele na mafya ya Delhi Belly, Icitipu ca kwa Pharaoh, Icilandushi ca kwa Montezuma, elyo ne fibusa fyabo ifingi.
Pamo fye nga amafya yaku mipemene mu ncende sha miceele iya talala, amalwele ya mumala mu ncende sha miceele iyakabisha yaliseeka sana elyo inshita ishingi yalakalifya sana imitima lelo tayaba nabusanso sana.
Nga cakuti muleenda mucalo icileya pantanshi pa muku wa kubalilapo – nangu mu ncende iipya iye sonde – mwi cefya amaka ya kumisungusha aya mikalile ne ntambi sha uko kuntu.
Inshita ishingi, umulendo uwatekanya kabili uuli na maka alifulunganishiwapo nobupya bwa myendele yamu fyalo ifileya pantanshi, uko ukwaluka kwa ntambi ukwingi lelo ukunono mu kumoneka kuti kwalundapo mu kwangufyanya.
Makamaka mu nshiku shenu ishakubalilapo, tontonkanyeni pa kucibondola mu musango waku Kabanga nama hotela ayasuma, ifyakulya, elyo ne milimo iya kwafwilisha ukubelesha.
Tekwesha ukusendama pali matilesi nangu pali padi panshi mu ncende umo mushishibe bwino utunama utwabako.
Nga cakuti muleya mu kupanga insakwe panse, mufwile mwasenda aka busanshi ka mu nsakwe (cot) nangu ubusanshi bwa kupeeleka (hammock) pa kuicingililako ku nsoka, utumini ne fyapalako kulifyo.
Isusheni ing'anda yenu na kofi iyisuma iya cindama nganshi kabili iya nunkila mu nshita ya lucelo kabili na chayi iyitwa ati chamomile iya kunashako umutima mu nshita ya bushiku.
Nga cakuti muli pa kutusha kwa pa ng’anda, kuti mwakwata inshita yakuitangata no kuipangilapo ifya kunwa fimo ifyaibelako.
Nga cakuti mulefwaya ukufwailishishapo nafimbi, kuti mwabula ili ishuko no kupangako nangu ukusanshako fimbi ifyo mwingatemwa ukunwa:
limbi mukasangilapo ifya kunwa fimbi ifyayanguka ifyo mwingalanwa pacakulya cakacelo ilyo makabwelela ku mibombele yenu iya lyonse.
Nga cakuti mwikala mu musumba umwaba ifya kunwa ifya pusanapusana, kuti mwaya ku tubale nangu utuma tarveni utwa mu ncende yenu uko mushiya lyonse.
Kuli abo abashabelesha sana amashiwi ya fya bumi, amashiwi yabili ayemininako amalwele ya lwambu (infectious na contagious) yamoneka ayayafya ukupusanya.
Ubulwele bwa lwambu (infectious) ni ubo ubuletwa nakantu akasalanganya amalwele, pamo nga virus, bakitirya, fungus nangu utushishi tumbi.
Ubulwele bwa lwambu (contagious) ni ubo ubusalanganishiwa ilyo wapalamina ku muntu uubukwete.
Amabuteko ayengi yalafwaya abalendo abaleingila mu calo, nangu abekashi abalefuma, mu fyalo fyabo ukupeelwa umuti wakucingilila ku malwele ayalekanalekana.
Ifi ififwaikwa kuti fyashintilila pa fyalo ifyo umulendo ayako nangu ifyo alekabila ukuyako.
Cimo pa fikomo ifyakosa ifya Charlotte, ku kapinda ka kukuso ka Carolina, cakuti yali kwata ifintu ifingi ifisuma kabili ifya cindama ifya kusalapo ifya ndupwa
Abekala calo ukufuma ku ncende shimbi ilingi balanda pali bucibusa ku ndupwa ngo mulandu uukalamba uwakukuukila kuli ilya ncende, elyo abalendo ilingi balasanga uyu musumba ukuba uusuma uwakumfwamo bwino ninshi nabana babo epo bali.
Mu myaka 20 iyapitapo, ubwingi bwa fintu ifyakusalapo ifyaba ifisuma ku ndupwa mu Uptown Charlotte fyalifulilako mukwangufyanya.
Amamotoka ya taxi tayabomfiwa sana ne ndupwa mu Chalortte, nangu cakuti kuti yaba ayakankala munshita shimo-shimo.
Kwalibako indalama shimbi ishakulipila ngacakuti wasenda ukucila pa bantu babili (2), kanshi ulu lubali kuti lwakosa umutengo ukucila ifilefwaikwa.
Antarctica encende iyatalalisha pano isonde lyonse, elyo yashinguluka South Pole.
Ukutandalila incende ishapusanapusana kwa mutengo sana, kulafwaikwa ubumi busuma ubwa mubili, kuti kwacitikafye ukufuma mu mwenshi wa Cinshikubili ukufika mu Kabengele kakalamba, elyo kabili ilingi kubafye ukutandalila cishi ca Penisula na bemba wa Ross
Abantu aba ncito abengi nalimo ikana limo bekala kuno mu nshita yalusuba mu ma bumba nalimo ikumi na babili ayali yane. Nakucilisha mu ncende ica panshi; elyo impendwa iyinono ila shala mu nshita ya mpepo.
Incende iya mukati ka Antarctica yalishala icipopa umushikala abantu, umwa talalilwa kabili tamwaba nangu fimo ificitika. Yaba ni ncende iyaimako pa muulundu iya fimbwa nama kilomita yabili ukufika nakuli yatatu aya menshi makaasa.
Abatandashi ba munshita abeenda na indeke balengila mukati ka ncende, pa kuninika impili nelyo ukufika ku Pole, ukwaba ulubali lwa ncende ulukalamba.
Incende ya South Pole Traverse (nangu Highway) ninshila iilepele ama kilomiita 1600 ukufuma ku Citesheni ca McMurdo pali Beemba ya Ross ukuya ku Pole.
Iyi ncende yaisulamo amenshi makaasa ayakosa mu filindi umusangwa ama fulagi. Kuti mwapitafye ama tilakita ayacenjelesha, amasileji yakukungwilako ayakusenda amafuta nefyakubomfya.
Ishi ncende tashaba ishanaka sana kanshi inshila ilashinguluka mu Mpili sha Transantarctic pakufika ku mupokapoka.
Icintu cimo icaishibikwa sana icilenga amasanso pa nshita yapa mwela misebo ishatelela, mumbali ya misebo (umwakwenda abantu) makamaka pama sitepu.
Pakuicingilila, mufwile mwakwata insapato ishakwata ifinyantilo ifisuma. Insapato sha lusuba ilingi shilatelela sana pa menshi makaasa, elyo neshapa mwela shimo nasho tashikwanisha bwino.
Imipangilwe ifwile yaba iyashika bwino, 5 mm (1/5 inch) nangu ukucilapo, elyo ifyakupangila nafyo filingile fyaba ifyanakilila mu ncende ishatalala.
Insapato shimo shalikwata utushimbi panshi elyo kabili kwaliba nefibombelo fimbi ifyakulundako munshita ishatelelesha, ifingabomfiwa ku nsapato nama buuti, ku fitende nangu ku fitende ne finyantilo.
Ifitende fifwile fyaba ifiipi kabili ifikulu. Umucanga, insakalabwe nangu umucele (calcium chloride) ilingi filasalanganishiwa mu musebo nangu mu nshila pakucefyako ukushelela.
Ukutelemuka kwa fimabwe na menshi makaasa tecintu iceni; imilundu iyatentemuka sana kuti yaikatafye amenshi makaasa ayauma ayalinga, elyo nefyapulamo fifwile fyatelemukila panshi.
Ubwafya bwakuti amenshi makaasa ayakosa yalakambatila, kanshi cilafwaikwa kwaba cimo icalenga ukuti yatelemukile panshi, elyo na menshi makaasa yamo ilyo yatendeka ukutelemuka ninshi yalalenga nayambi yakonkepo.
Inshita shimo icingalenga ukutelemuka nilyo akasuba kabalika nokufikafya, inshita shimo nilintu fyapona ifingi ukufuma mumulu, elyo limbi nalyo nipamulandufye wa bubumbo, elyo ilingi bantu ebalenga.
Icimwela ca kashululu ecileshingulusha umwela uwapanshi, uulemina umwela wapali iyi ncende ukutwala mukati nokuwimya mu mulu.
Filapanga imyela iyapamulu (ilingi pakati ka milundu 100-200 pa nsa imo) elyo kabili kuti waimya ne fintu ifyafina ukutwala mu mwela, ukufisenda ukuyafika uko ici cimwela cileya.
Utendeka ngama fanelo ukufuma mu mabimbi, nokwisasanguka “icimwela ca kashululu” ilyo cafika ku mulundu.
Netiweki ya Personal VPN (virtual private network) ilapeela umusango uusuma uwakwisula nokwingila monse mu lyashi lya miteekele pamo nelyashi lya makwebo ya IP ilyafisama.
Iyi netiweki yaliba sana pamulu kuma webusaiti ayengi pamilandu iingi: Ilapanga inshila cipyacipya iya filesangwa pa intaneti fyonse, te http fye yeka iyo.
Yalikwata amaka ya bandwidth ayapamulu elyo ilabomba bwino. Yaliba iyaisalwa napa mulandu waici tapali uwingamona ifili mukati
Utwampani twa malyashi ilingi tulabeepa pa mulimo waici, ukulanda ukuti cabelako “pakucefyako ubupupu bwafintu ifyo ushabombela”.
Nakuba, amakodi ya ncende tayakwata ubwafya ubuli bonse pa kukopolola ukwabula insambu; ukukopolola kwa panono-kuli-panono ukwa disc kukalilafye bwino pa cibombelo icili conse apo na disc iyapangilwe pakubala ingalila.
Umulimo uukulu untu capangilwe kupeela tulya twampani amaka ayengi ayakupindulula imishika; fyonse filifye pa kubombela pa ndalama.
Pamulandu wakuti ukutuma kwama foni kwashintilila pali intaneti, taulingile ukubomfya akampani kama foni akakuncende uko wikala nangu kuntu uya pa malendo.
Kabili takwaba icifwaikwa icakuti ufwile wakwata inambala ya foni iyauko kwinefye kuntu wikala; kuti wakwata netiweki ya intaneti ukufuma kuli setilaiti mu mpanga yaku Chicken, Alaska nokusala inambala iilelanda ukuti uli mu Arizona iyakasuba akabalikisha.
Ilingiline, ulingile ukushita inambala ye sonde lyonse iyaibela iyakusuminisha ama foni ya PSTN ukukutumina. Uko inambala ilefuma cilapanga ubupusano ku bantu abalefwaya ukukutumina.
Utusolobelo utwalula amashiwi – utubombelo utwingakwanisha ukwalula amashiwi ayengi palwatuko ukufuma mu citundu cimo nokuya mu citundu cimbi.
Utubombelo tumo muli ici cipande kuti twayalula amashiwi mu citundu caku calo cimbi pa fishibilo nangu ifipe fimbi ifya mu calo ilyo uulebomfya asontekapo foni yakwe pali ico cintu.
Ifintu ifyalula ifitundu nafiwaminako sana, elyo ilelo ifingi filapeela ubupilibulo ubwalungama elyo limo ubwalubanako (limo nefilembo ifyabula ukuba bwino), nomba kufwile kwaba ukuposako amano, pantu limbi ku cayalulafye ifyalubana fyonse.
Akabombelo kamo akaishibikwa sana ni Google Translate, akasuminisha ukwalula ifitundu nangu takuli intaneti ngacakuti wa dauniloda ilyashi lya citundu ico ulekabila.
Ukubomfya akabombelo kakwishibila incende aka GPS pali foni yobe ecintu icingaba icayangukisha kabili icisuma icakwishibilako uko uleya ilyo uli mu calo icishili caku myenu.
Kuti cakwafwilishako ukusunga indalama ishakulashita ama mapu ayapya munshita yakubomfya GPS, nangu GPS iyabafye yeka palwaiko nangu ukwashimako imo ku kampani akashimisha akama motoka.
Nga cakuti taukwete intaneti kuli foni yobe, nangu uli ukutali na netiweki, imibombele kuti yacepa nangu tekuti fibombefye.
Cila shitolo lyapa cifutu lyalisulamo ubantantiko ubwafulungana ubwa ma kadi yama foni ayalipililwa limo ayengabomfiwa pa ma foni yakulipila nangu amafoni ayalifye yonse.
Nangu cakuti ama kadi ayengi yasuma ukutuminako foni ukuli konse, yamo yalicenjela mukupeela imitengo yakutuminapo iyanaka kumabumba ya fyalo fimofimo.
Ukukwata kwa iyi milimo ilingi kucitikila muli namba ya foni iishili yakulipila iingatuminwa ukufuma kuma foni ayengi ukwabula ukulipila nangu cimo.
Amafunde ayakuma ukukopa kwa fikope ukwaseeka yalikuma nakukukopa kwama vidyo, nakuba yena ukucilanapo.
Ngacakuti ukukopafye icikope cintu cimo icishingasuminishiwa, lyena kanshi ufwile ukutontonkanya sana pakukopa kwa vidyo ya ico cikope.
Nga cakuti kubomfya aka ndeke akanono akakukopelako aketwa ati drone, umwene kabela ifyo winga suminishiwa ukukopa elyo ni nsambu nshi ukwete nangu ifitupa fimbi ifilefwaikwa.
Ukupupusha akakukopelako mupepi ne cibansa ca ndeke nangu pamulu we bumba lya bantu ilingi temano ayasuma, nangufye cakuti tacaleshiwa muncende yenu.
Shino nshiku ukwenda kwamu mwela ne ndeke telingi kulipililwa palya pene fye kubene ba ndeke ukwabula ukufwayafwaya no kulinganya imitengo kumbi.
Inshita shimo indeke imo ine kuti yakwata imitengo iyapusana nganshi pama webusaiti ayapusana eico kanshi cisuma ukupashanya ifyo wasanga elyo nokulolesha pali webusaiti yabene ba ndeke iine ilyo taulalipila.
Nangu cakuti tamwingakabila icitupa ca kwendela ica visa pa malendo ayepi ayakufyalo fimofimo ngo mutandashi nangula ku makwebo, ukuya kwenu kulya ngo musambi we sonde lyonse kulafwaikwa ukwikalako inshita iitali ukucila ifyo mwingaya fye nga mu kutandala.
Mukucimona, ukwikala mu calo icishili calo cakumyenu panshita iitali kukakabila ukupokela limo icitupa ca kwikalila (visa).
Ifitupa fya basambi ilingi line fyali kwata ififwaikwa ifyaibelako elyo nemipushishe yalipusanako kufya batandashi fye nangu kufya makwebo.
Ku fyalo ifingi, mukakabila ukukwata inkalata yaku suminishiwa ukufuma kwisukulu ilyo mulefwaya ukusambililapo, elyo ne fishininkisho ifyandalama ishikamyafwilisha makamaka mu mwaka wakubalilapo uwa masambililo yenu.
Fwailisheni kwi sukulu, pamofye ne ciputulwa ca myendele ya kunse ya calo ico mulefwaya ukuyako ku masambililo pakwishiba ififwaikwa.
Ngacakuti tauli mwiminshi wa calo, ukubombela kunse ya calo cipilibula ukutila ulingile ukulalipila umusonko wa bukumu mu calo ico ulimo.
Umusoko wa bukumu wapekanishiwa mu musango uwapusana mu fyalo ifyapusanapusana, elyo imitengo ya musonko nefyakulundapo fyalipusana kucalo cimo ne calo cimbi.
Mufyalo fimo ifya fedelesheni, pamo nga United States na Canada, umusonko wa bukumu usonkeshiwa ponse pa fedelesheni elyo napa ncende iyo wikala, kanshi imitengo nefyakulundapo kuti fyapusana ukufuma ku ncende imo ne ibiye.
Nangu cakuti ukuceceta kwa balendo baku fyalo fimbi takubako nangu inshita shimo cibafye mwishina ilyo wabwela mu calo cobe, ukuceceta kwa balendo kuti kwaba mulimo uwakosa.
Ushininkishe ukuti waishiba ifyo wingesa nafyo elyo nefyo ushingesa nafyo nokufilanda fyonse pafifiko ifyasuminishiwa.
Umusango uwayangukisha uwakutendekelapo mu makwebo yakulemba pafya malendo kuwamya ubwishibilo bobe ukupitila muli webusaiti iilanda pafya kwendaenda.
Panuma washininkisha ukuti waishiba bwino ifya kutantika nelyo ifya kufutafuta kabili no kuwaminisha ifilembo pa intaneti, lyena panuma, kuti watemwa ukupanga webusaiti yobe.
Ukuipeelesha ilyo uli pa lwendo musango uusuma uwa kupangilamo ubupusano lelo tawaba pa mulandu wa kupeela.
Ukwikala nokuipeela mu calo icishili cakumyenu musango umo uusuma uwakwishibilamo intambi ishapusanapusana, ukukumanya abantu abapya, ukusambilila pali wemwine, ukukwata amano yakumwenamo ifintu fimbi elyofye nokukwatilapo ubwishibilo ubupya.
Kuti yaba ni nshila iisuma iya kucefeshamo imibomfeshe ya ndalama pa kusuminisha ukwikalako kumbi pa nshita iitali pantu abaipelesha ukubomba abengi balabapeela umwakwikala elyo nefya kubapeelako fimbi pamo na malipilo ayanono.
Vikings abomfeshe inshila yapa menshi iyaku Russia pakufika ku Black Sea elyo na Caspian Sea. Imbali sha ishi nshila shimo kuti shabomfiwa. Fwailisheni ubukabilo ubwinganguka ku fipepala fya nsambu ishaibela, isho ishingashupa ukukwata.
Umufoolo wa White Sea–Baltic Canal ewakuminkanya Arctic Ocean kuli Baltic Sea, ukupita muli Beemba munono uwa Onega, Beemba wa Ladoga na Saint Petersburg, sanasana ukupita mu milonga na tubeemba.
Beemba munono uwa Onega nao akuminkanishiwa kuli Volga, kanshi ukufuma kuli Beemba wa Caspian ukupita mu Russia cili icayanguka.
Mube abashininkisha ukutila ilyofye mwafika apakushikila ifili fyonse fikaba ifyapekanishiwa ukucitika. Mukakumanya bambi abensha amato elyo nabo bakakanyako ilyashi lyabo kuli imwe.
Nakuba mukalakobeka ifishibisho ifyakupeela ubwafwilisho bwenu, ukwendauka pamato, ukulanda na bantu abalewamya utumato twabo, ukwesha ukulanda nabakensha ba mato mu cikulwa cakunwenamo, nafimbipo.
Esheni ukulanda na bantu abengi abo mwingakwanisha. Panuma yanshita imo abantu bonse bakamishiba elyo bakamipeela ifikomo fimo ifyakuti bushe bwato ubulefwaya umuntu.
Ufwile wasala bwinobwino indeke iya Kwendamo Lyonse mubwampano.
Nangu cakuti mwingacimona icayana ukujoina indeke iyo mwendamo lyonse, mulingile mwaishiba ukuti amashuko ayapeelwa ilingi yalapusana elyo na matoni yakwenda lyonse kuti yaba ayasuma sana ku ndeke shimbi mu bwampano bumo bwine.
Indeke ishapala Emirates, Etihad Airways, Qatar Airways na Turkish Airlines shalifushishako imibombele ukufika namu Africa, elyo shilapeela ukwikatanya ku misumba ishingi ishikulu mu Africa pa mutengo uusuma ukucila indeke shaku Europe.
Indeke sha Turkish Airlines shilaya ku ncende ishili 39 mu fyalo 30 ifyamu Africa ukulingana no mwaka wa 2014.
Ngacakuti namukwata inshita yakwenda iyakulundapo, moneni ngacakuti umutengo we tiketi lyenu ukuya ku Africa naupalana no mutengo we sonde lyonse.
Mwilaba ukulundapo indalama na shimbi isha malipilo ya fitupa fya kwendela, imisonko yapakwima, imyendele ya mumisebo, nafimbipo ku ncende shonse ishaba kunse ya Africa.
Ngacakuti mulefwaya ukwenda mu ndeke umupwilapo mu Southern Hemisphere, ubusalo bwa ndeke nokwakuya buli ubwapelela pamulandu wa kubulisha indeke ishabuka babeemba.
Takwaba akampani ka bwampano bwa ndeke akabombela pa nshila shonse ishakwabuka babeemba batatu mu Southern Hemisphere (elyo SkyTeam taisendapo inshila iili yonse).
Nangu cibefyo, Star Alliance ilabombela pali fyonse ukufumyakofye ku kabanga aka South Pacific ukufuma ku Santiago de Chile ukufika ku Tahiti, iyo iili ni ndeke ya LATAM Oneworld.
Iyi ndeke teyabafye yeka iyakusalapo ngacakuti mulefwaya ukuciluka South Pacific na umulundu waku masamba ya South America. (moneni pesamba)
Mu 1994, incende ya mutundu wa Armenian Nagorno-Karabakh ku Azerbaijan yatendeke ubulwi ukulwa nabena Azeris.
Ukupitila mukutungilila kwabena Armenia, icalo icipya calipangilwe. Nangu cibefyo, takuli icalo icili conse - ukubikakofye na Armenia icasumina ukuti naco calo.
Ukukansana kwa mitekele na beminishi ukwa pali iyi ncende kwali twalilila ukonaula ukumfwana nelyo ukwampana kwaba pakati ka Armenia na Azerbaijan
Umusumba wa Canal (muci Dutch: Grachtengordel) emusumba uwaile ululumbi mu senchari yalenga 17 ukushinguluka Binnenstad yaku Amsterdam.
Umusumba onse wapangilwe nge ncende ya Bulangisho iya UNESCO World Heritage Site pamulandu wakupangwa kwauko ukwaibelako, elyo nobucindami bwa fintu ifyabako bwaba ubwapamulu sana ukucila incende shimbi muli ici calo.
Cinque Terre, icipilibula Imishili Isano, emwaba utumishi utunono tusano utwamumbali ya beemba apali Riomaggiore, Manarola, Corniglia, Vernazza na Monterosso utwabeela ku ncende ya Italian Liguria ku Italy.
Utu tumishi twalilembwa mu butantiko bwa ncende ubwa UNESCO World Heritage List.
Muma senchari ayapita, abantu balikuula bwino imansa pa mushili uwaimbawike uwamutentemuko ukuyafikafye naku tupili utwalolenkana na beemba.
Ulubali lumo ulusuma ulwa ici cintu kubulisha kwa kwikatana ukumoneka kwa kulunduluka ukwa bunonshi bwa kuya pa ntashi. Inshila, amashitima na maato fyali kuminkanya imishi, elyo ne myotoka tekuti shifikeko ukufika kunse.
Imisango ya ci Fulenchi icilandwa mu Belgium na Switzerland yalipusanako kuci Fulenchi icilandwa ku France, nangu cakuti calipanako ukuti umuntu kuti aumfwamo fimo.
Makamaka, mumipendele iyaku Belgium na Switzerladn ku balanda ici Fulenchi yalikwatako tumo utwapusanako ku ci Fulenchi icilandwa ku France, elyo ne milumbwile ya mashiwi yamo nayo yalipusanako.
Nangu cibefyo, abena Belgium pamo nabena Sitzerland bonse abalanda ici Fulenchi bafwile basambilile ici Fulenchi ilyo bali kuma sukulu, kanshi kuti bakwanisha ukumfwa ifyo ulelanda nangu cakuti wabomfya imipendele yaci Fulenchi iyaishibikwa isonde lyonse.
Mu ncende ishingi ishe sonde, ukwimya ukuboko musango uwabucibusa, icileiminako ukutila “mwapoleni.”
Nangu cibefyo, ku Malaysia, makamaka ku bena Malaysia abekala mu mishi, cipilibula ukutila “isa kuno,” cimocine nokubomfya umunwe wapakati uwaongamina kuli iwe, icishibilo icibomfiwa mu fyalo fimo ifyaku Kabanga, elyo kabili cifwile cabomfiwafye kuli uyo wine mulimo epela.
Mu musango umo wine, umulendo uwaku Britain uuleya ku Spain kuti alufyanya ukwimya kwakuboko kwakushalikapo uko inuma ya cisansa iloseshe ku wimishe ukuboko (ukucila ukulosha ku muntu untu baleshalikapo) ngecishibilo cakutila bwela kuno.
Ifitundu fyakulundako fitundu ifipangwafye nangu ukwelenganishiwa na bantu mukufwaya ukubikapo ukulanshanya pakati ka bantu abengakwata amafya mukulanshanya ngatakuli ukucita ifyo.
Ifi fitundu fyalipusana ukufuma ku fitundu ifyabako nakale, ifyaipangafye nangu ifyacishawasha ifisanguka efitundu fyaishibikwa sana pamulandu umo nangu uubiye ifiba fya kulanshanishishanyamo pakati kabantu abalanda ifitundu fimbi.
Mukukaba kwa kasuba, abalendo kuti bamona ifimonwa ifilangisha kwati menshi (nangu ifintu fimbi).
Ifi kuti fyaba ifya busanso nga cakuti abalendo batendeka ukufwaya ukucita nelyo ukukonka ifintu ifiteti ficitike nelyo ifishabako, no konaula amaka aya cindamisha kabili na menshi ayashelepo.
Nangufye nimu fiswebebe ifyakabisha kuti mwatalalisha inshita ya bushiku. Ukutalalilsha kuti caba icintu icabusanso sana makamaka ngataukwete ifyakufwala ifyakaba.
Mu lusuba, makamaka, ulingile wacenjela sana naba mung’wing’wi ngacakuti wasala ukwenda mu muteengo wa mfula.
Nangufye cakuti uleensha motoka mukati ka muteengao wa mfula uwa subtropical, inshita ishinono isho waisula ama windo ilyo uleingila muli motoka kuti shasuminisha ba mung’wingwi ukwingila pamo naiwe muli motoka.
Ubulwele bwa cifine ubwa fyuni ubwitwa ati bird flu, nangula ubwaishibikwa sana munshila iya tantikwa ubwitwa ati avian influenza, kuti bwa yambukila ifyuni kabili ne finama fyonse ifyonsha. 
Ukulwala ukwakucepako panono pe kana limo kwalyumfwikapo mu bantu, lelo amalwele yamo yali ayabipisha.
Ayengi yabimbamo abantu abateeka ifyuni, lelo kwalibako no busanso kuli abo abatemwa ukutamba ifyuni.
Icaba icikaya sana ku calo ca Norway miyenge yakuli beemba pamo ne mipokapoka iyo iyi tungulula bwangubwangu kabili mu kukanaishiba ku nshila iya pa muulu iya leepa, iyi kuulu nelyo iyi nono nangula ku ncende iya leepa kabili iya papatala (plateau).
Ishi ncende ilingi shaishibikwa nga “vidde” icilepilibula incende iikulu, iyabula ifimiti, icicende icikulu.
Mu Rogaland na Agder ishi ncende ilingi shitwa ukuti “hei” icilepilibula incende ya lububa iyafimbwa na maluba ya heather.
Imiina ya menshi makaasa ayakosa nasho tayaikalana, lelo yalakonkolola ukufuma pa lupili. Ici cilalenga ukulepauka, imilale, isho ishingafimbilishiwa na malalo ya menshi makaasa.
Ifibumba ne mitenge ya ncengo sha menshi makaasa kuti fyabunduka ne milale kuti yaisalika.
Pampela ya miina sha menshi makaasa ayakosa ifimabwe ifikulu filamokoka, fyapona elyo limo nokutoloka nangu ukukunkuluka ukuya ukutali ukufuma pa mpela.
Inshita ya butandashi bwa kutamba ifilengwa-na-lesa mu fitesheni fyamu milundu ilingi ikula pa nshita ya lusuba lwaku India.
Nangu cibefyo, shalikwata umusango wa busuma ubwaibeela nokumoneka bwino panshita yapa mwela, ilyo ifitesheni fyamu milundu ifingi fikwata amenshi makaasa ayengi uko ukusangwa na mangalo yakushelela ayengi.
Kwaba fye ama kampani ya ndeke ayanono ayacili yala lipilisha imitengo ya bantu nga bafwilwa, neci ci cefyako fye panono ku mutengo uwa kwendela pa lwendo ulwa pa kashita ka mu kulekelesha ulwa cililo.
Utwampani twa ndeke utubomba muli uyu musango paliba Air Canada, Della Air Lines, Lufthansa kuli abo abalefuma ku U.S. nangu Canada, na WestJet.
Munshita shonse ishi, ulingile walandafye nabene ba kampani ukubomfya foni.
“Natukwata nomba ba kwindi abali ne myeshi 4 abo pali ino nshita abashikwete ubulwele bwa dayabetisi ubo bakwete kale,” efyo balundilepo. 
Bashing’anga ba Ehud Ur, ba pulofesa bafya miti pe sukulu likalamba ilya Dalhousie University mu Halifax, Nova Scotia kabili abakumupando mu ciputulwa ca fipatala ne miti mu kabungwe ka Canadian Diabetes Association bapeele ubusoko bwakuti ukufwailisha kucili munshiku shakutendekela.
Pamo fye nga bambi abafikukile insakwe, nabo bene bacili baletwishika nga cakuti ubulwele bwa dayabetisi kuti bwaposhiwa, ukwishiba ukuti ifilesangwa muli uku kufwailisha tafikwete ubupilibulo ku bantu abo abakwata kale dayabetisi ya Musango 1.
Pali Cimo, ba Sara Danius, ba kalemba mukalamba aba kabungwe ka Nobel Committee for Literature pa Swedish Academy, babilishe linkpalwalala ilyo kwali pulogilamu ya pa cilimba pa mulabasa wa Sveriges Radio mu Sweden ukutila akabungwe, panuma ya kufilwa ukufika kuli Bob Dylan pa mulandu wakucimfya icikombe ca 2016 Nobel Prize mufya Kulemba, kalilabileko ku kwesha kwa kufika kuli wena.
Ba Danius batile, “Pali ino nshita tapali ifyo tulecita. Nalituma ama foni na ma imelo kuli kakondenkanya uwa mupalamina sana elyo nalipokelela amasuko aya mutende sana. Pali ino nshita, ico cine cili fye bwino sana.”
Ku nshiku sha kunuma, Umukalamba we bumba lya Ring, Jamie Siminoff, alandile ukutila akampani kakwe katendeke ilyo inyenjele ya ciibi cakwe tayaleumfwika sana ukufuma kwi tuuka lyakwe mu garaji yakwe.
Alipangile inyenjele yapa cibi iya WiFi, efyo alandile.
Siminoff atile amakwebo yalilundilwepo panuma ya kumoneka kwakwe ukwa mu 2013 mu lyashi lya Shark Tank umo abasangilwe muli ili lyashi balikene ukulipilila indalama sha kutendekela.
Mu kupwa kwa mwaka wa 2017, Siminoff alimonekele pa mulabasa wa fikope uwa makwebo uwa QVC.
Ibumba lya Ring nalyena lyalipwishishe umulandu waliko na kampani ka bucingo ako alecimfyanya nakena, aka ADT Corporation.
Nangu cakuti umuti wa kwesha umo ulemoneka ngo wingacefya imfwa ishikumine ku bulwele bwa Ebola, ukufika pali ino nshita takwaba umuti uwamonekela pa lwalala ukuti kuti waposha ubulwele ubwabako.
Umuti basangile uwa kulwisha ubulwele mu mubili uyo baleita ukutila Zmapp, pa kutendeka walemoneka kwati kuti wabomba bwino sana, lelo ukufwailisha kulelangilila ukutila wali no kwafwilishako fye panono ku kucicintila imfwa.
Mu kwesha kwa PALM, umuti wa ZMapp wabombele ngecakupindulwila, icilepilibula ukuti abasayanshi baubomfeshe ngecakupashanyako ilyo balepashanya ku miti imbi itatu.
Ibumba lya Mangalo ya Gymnastics ilyaku USA liletungilila inkalata ya kabungwe ka United States Olympic Committee no kusumina ubukabilo bwa lupwa lwa ma Olympic ukutungilila incende iyamutende kuli bonse abangala amangalo ya lubilo.
Twasumina ku mashiwi yaba USOC ayakutila amakabilo ya bantu besu abangala amangalo ya lubilo, amabumba yabo, pamo no bwangalo bwabo, bengabombelwa bwino ukupitila mu kuya kuntanshi nokwaluka ukusuma mu kabungwe kesu ukucila ukupokwa ifitupa.
Ibumba lya Mangalo ya Gymnastics ilyaku USA liletungilila ukufwailisha ukwaibela uko ukwingasanika ulubuuto ulupya pafyo ukulufyanya kwa ciputulwa icalondolwelwe bwino sana nabantu abapuswike ku Larry Nassar kwaikele ukwabula ukwishibikwa pa nshita iitali elyo kabili balepokelela ukwaluka ukuli konse ukwingafwaikwa.
Ibumba lya Mangalo ya Gymnastics ilyaku USA pamo ne lya USOC yakwata ibutukilo limo line — ukulenga ubwangalo bwa kutolauka nolubilo, namangalo yambi ukuba ayacingililwa bwino pakuti abangala aya mangalo bengakonka bwino ifiloto fyabo muncende isha mutende, ishisuma kabili ishatungililwa.
Mumyaka yonse iyamuma 1960, ba Brzezinski balebomba kuli ba John F. Kennedy nga mpandamano wabo elyo namu butungulushi bwaba Lyndon B. Johnson.
Mu kusala kwa mu 1976 bapandileko ba Carter amano pa milandu ya kunse ya calo, elyo kabili babombele ngaba National Security Advisor (NSA) ukufuma mu mwaka wa 1977 ukufika mu 1981, ukupyana pali ba Henry Kissinger.
Ilyo balebomba ngaba NSA, balyafwilisheko ba Carter mu kubombela bwino pa milandu iikumine isonde lyonse, pamo nga Camp David Accords, mu 1978; ukuwamya ubwampano bwa US–China mu kupwa kwa myaka yamuma 1970; Ukwimina kwa Buteko bwa Iran, ukwalengele kube ukwikata kwaba nkole mu Iran, mu 1979; elyo no kusansa kwa calo ca Afghanistan kubena Soviet, mu 1979.
Ubunkolanya, umwalesangwa Ryan Goslin na Emma Stone, ebwasalilwe ukusangwa mu fipande fyonse ifikalamba.
Gosling na Stone ebasalilwe ukuba nga Bakangala ba Bunkolanya Abalulumbi cilaumo.
Ukusala kumbi kwalundilepo Icikope ica Wamisha, Ubunkolanya ubwa Wamisha, Ukupanga ifya Kwangalilamo, Ukuwaminisha Ubunkolanya, Ulwimbo lwa Bunkolanya, Imipangile ya Bunkolanya, Ukuwaminisha kwa Fiunda, Ukusankanya kwa Fiunda elyo ne Filembo fya Bunkolanya.
Inyimbo shibili ukufuma ku bunkolanya, Audition (The Fools Who Dream) elyo na City of Stars, eshasalilwe pa miku iingi mu cipande ca Lwimbo lwa Bunkolanya. Inganda yakupangilamo ubunkolanya iya Lionsgate eyasalilwe pa miku 26 — ukucila pa mayanda ya bunkolanya ayali yonse.
Icungulo pa Mulungu, Kateka wa Calo ca America ba Donald Trump, mu mashiwi ayalandilwe ukupitila muli ba kalemba ba malyashi, babilishe ukuti abashilika ba calo ca US bali no kufuma mu Syria.
Uku kubilisha kwapangilwe panuma ba Trump bakwete ukulanshanya kwapa foni naba Kateeka ba calo ca Turkey ba Tayyip Erdoğan.
Icalo ca Turkey kabili calingile ukubula umulimo wakulalonda abashilika ba ISIS abaikatwa abo, ukulingana naya mashiwi batile, ifyalo fyaku Europe fyalikana ukubabwekeshamo kufyalo fyabo.
Ici tacileshininkisha fye ukuti fi shimweshimwe fimo fyalikwete amasako, ilyashi ilyasalangana nganshi, lelo cilepeela ne fishinka ifyo ifya cishale ifya kale tekuti fipeele, pamo nga umubala elyo ne mimonekele ya ifi finama ifyo fyalemoneka.
Abasayanshi batile amasako ya ici cinama yalemoneka ayaciswa pamulu elyo ne bala ilyabutulikilako mumbali.
Uku kufwailisha kabili kulepeela ubwishibilo mu kupangika kwa masako ku fyuni.
Pa mulandu wakuti amasako ya fishimweshimwe tayakwata imikonso iyapangika bwino, iitwa rachis, lelo yalikwata ifintu fimbi ifipanga amasako — imisambo na mafufu — abafwailisha bamwene ukuti umusambo we sako uwa rachis wali kupangwa kwapanuma ukucila ifiputulwa fimbi.
Imipangilwe ya masako ileleta ilangulushi lyakuti aya masako tayalebomfiwa mu kupupukilako lelo ni mu kupindulula ukukaba no kutalala pamo no kuilangisha fye. Bakafwailisha bacimwene ukuti, nangu cakuti uyu mucila fye wa kashimweshimwe akaana, ici cintu cilelangisha amasako ya pamulu aya cikulu temucila wa kaana iyo.
Bakafwailisha bacimwene ukuti, nangu cankuti uyu mucila fye wa kashimweshimwe akaana, ici cintu cilelangisha amasako ya pamulu aya cikulu temucila wa kaana iyo.
Ibomba lya motoka ilyapoleke pe ofeshi likalamba ilyaba kapokola mu Gaziantep, mu calo ca Turkey ubushiku bwa mailo elyaipeye bakapokola babili no kucenaula abantu ukucila pa makumi yabili.
Iofeshi lyaba gavana lyatile abali ikumi na pabula pa baceneke baali niba kapokola.
Abampuka ya ba kapokola batile baletunganya umushilika wa Daesh (ISIL) ukuti ewatalile ilya misoka.
Basangile ukuti Akasuba kalebombela pa fikomo fimofine nge ntanda shimbi: Imibombele ya ntanda shonse mulwelele yasangilwe ukupindululwa no kubalika kwashiko, ukushinguluka, ukwabula icintu cimbi.
Ukubalika no kushinguluka filabomfiwa capamo mu kwishiba impendwa ya maka ya lutanda iitwa Rossby, iyo iya yampanishiwa kukwenda kwa mulopa.
Ubunono bwa cipendo ca Rossby, ebunono bwa mibombele ya lutanda ukulosha ku kubwesulusha kwa magineti.
Pabulendo bwakwe, Iwasaki aingile mu bwafya pa nshita ishingi.
Balimwibilepo ifipe kuli bakabolola bapa mumana, alisanshilwe mu Tibet kumbwa iya kalyelye, alibutwike ku cupo mu Nepal elyo nokwikatwa mu India.
Akasolobelo ka 802.11n kalabomba ponse pali fulikwensi ya 2.4Ghz elyo neya 5.0Ghz.
Ici cikafwilisha ukubwelelako kunuma no kukwanisha ukubombela pali 802.11a, 802.11b elyo na 802.11g, cikulu fye umulabasa wa pesamba naukwata umusango wa kubomfya ifilimba fibili.
Ukubutuka kwa 802.11n kulangufyanya sana ukucila ifya kunuma fyonse ukufika napacipimo ca 600Mbit/s inshita yonse.
Duvall, uwaupa na bana babili abakalamba, talangishe ifili fyonse ifisuma kuli Miller, untu ilyashi lyapashanishiweko.
Ilyo aipushiwe ukuti alandepo, Miller atile. “Mike alalanda sana pa nshita yakulubulula...nacilaipekanya kanshi nshacilaumfwa ifingi ifyo acilalanda.”
“Tuli no kulwisha ukucefyako ukufumishiwa kwa mwela wa carbon dioxide pa cipendo cimo ica GDP pa mulingo uukalamba ilyo cikalafika mu 2020 ukufuma ku mulingo wa mu 2005,” efyalandile ba Hu. 
Tababikile icipendo icikaputulwako, no kutila ico cikapangwa ukushintilila pa cuma ico icalo ca China cikabikamo.
Balikoselesha ne fyalo ifiletumpuluka “ukutaluka ku nshila ya kale iyakubalilapo uklufyanya elyo ukwisa wamya panuma.” 
Balundilepo no kutila “tabalingile, nangu cibefyo, ukwipushiwa ukusenda imilimo iyo iicilile pa buyantanshi bwabo, ifyo bengabomba nefyo bengakwanisha.”
Ibumba lya masambililo ilya ku Iraq lilepeela insebo shaliko ne nshita ya 12.00 GMT ilelo.
Lilepeela ubusoko bwakuti Takuli nangu umo uwingashininkisha ukuti imibombele yamu Iraq pali ino nshita kuti yalesha inkondo sha tubungwe twa mipepele, impasanse ishilefula, nangu ukutelemukila ku kayofi.
Insebo shileiswila namashiwi yakupapata ukuti kwingaba ukulanshanya kwapa lwalala no kupanga kwakumfwana mu United States pa mulandu wa fikomo ukulola ku Middle East.
Ishi nsebo shilesusha sana mupepi ne fintu fye fyonse ifili mu cikomo icilipo ica Butungulushi ukulosha ku Iraq elyo kabili shilepatikisha ukuti kube ukwalula kwantunga mu kwangufyanya.
Ica kubalilapo pafili 78 ifyo ishi nsebo shilefwaya ukucita cakuti kulingile kwa amano ya mitungulwile ayapya ilyo uno mwaka taulapwa pakushininkisha ukuti kwaba ukucingilila imipaka ya calo ca Iraq ukufuma kuli buntala misoka no kupanga cipyacipya ubwampano ubupya nefyalo ifinamupalamano.
Senator uulipo nomba elyo na muka Kateeka wa calo ca Argentina ba Cristina Fernandez de Kirchner ebabilishe ukwiminina kwabo ukwapali bukateeka ubushiku bwa mailo icungulo mu La Plata, umusumba uwaba imilundu 50 (31 miles) ukufuma ku Buenos Aires.
Ba mama Kirchner babilishe amapange yabo ayakwiminina pe tiketi lya bukateeka pa Argentine theatre, incende imoine iyo babomfeshe ukutendekelapo ukongola kwaba kasala mu mwaka wa 2005 pa cifulo cabu Senate nga membala wa beminishi ba pulovinsi ya Buenos Aires.
Ukulanshanya kwatendeke nobulwi pa mulandu wa kuposa indalama pa bwafwilisho no kukuula cipyacipya panuma ya Cimweela ca Katrina; ico abantu bamo abamu cipani cama conservative batile “imingalato Iipya iya kwa Bush mu Orleans.”
Ukususha kwa cipani cam liberal ukwa kukuula cipyacipya kwashintilila pa kupeela kwa milimo ya makuule ku bekashi bamo abaletunganishiwa ukuba bamukati ka Washington.
Abantu ukucila pa mintapendwa ine ebasangilwe ku cililo ku Rome.
Impendwa ya bantu abasangilweko yalikulisha icakuti tacali icayanguka ukuti umuntu onse engile mu kusefya ukwali mu St. Peter’s Square.
Ifitunshitunshi fya bunkolanya ifikalamba ifingi fyalibikilwe mu ncende ishalekanalekana mu calo ca Rome pakuti abantu bengatambako ifyalectika.
Mu misumba iingi iyamu Italy elyo namwi sonde monse, makamaka mu Poland, imipekanishishe imoine eyabikilweko, ifyo ifyatambilwe nabantu abengi.
Abasambilila pa milumbe ye sonde ebasushishe amafunde ya kale aya FBI pakupoosa ifintu ifingi pa milandu iyayanguka ukupwisha, pakuti fye bengalundako amaka yakabungwe aya kuya pa ntanshi.
Ing’anda ya mafunde iya Congress yatendeke ukulipila indalama sha milimo ya fya kulangisha ifya muselu mu mwaka wa 2005 no kulanda ukuti ba FBI balingile ukubikako abeminishi abali 10 ku milandu ya fya kutambisha ifya buulungani.
Robin Uthappa ewakwete utukato twa mukati utwingi, utuli 70 mu mipila fye 41 ukupitila mu kuuma ifya fine ifili 11 elyo nefya mutanda ifili 2.
Bakoma ba mupila abapakati, Sachin Tendulkar na Rahul Dravid, balibomba bwino sana no kupanga ubwampano bwakubutuka umwanda umo.
Lelo, panuma ya kucimfiwa kwa mupila wakwa kapitao ibumba lya ku India lyakwanishe fye ukubutuka ukuli 36 no kuluusapo imipila 7 pakupwisha ukuteya kwa kwingisha.
Bakaketa ba U.S. ba George W. Bush ebafikile mu Singapore mulucelo lwapa 16 Novemba, ukutendeka ubulendo bwa mulungu umo ubwakutandailila icishi ca Asia.
Bapokelelwe ne nkonkani yaba Prime Minister ba calo ca Singapore ba Wong Kan Seng no kulanshanya pamilandu iikumine amakwebo nabuntalamisoka naba Prime Minister ba calo ca Singapore ba Lee Hsien Loong.
Panuma ya mulungu wakuluusa mu kusala kwapakati ka temu, ba Bush baebele abantu pa mulandu wakufuntula amakwebo mu cishi ca Asia.
Ba Prime Minister ba Stephen Harper nabasuminisha ukutuma ilyashi lya buteko ililetwa 'Clean Air Act' ku kabungwe ka fipani fyonse pa kuyalanshanyapo, ilyo talilabelengwa umuku wa bubili, panuma ya kulongana kwa mamineti 25 ukwa pali Cibili ne ntungulushi ya NDP ba Jack Layton pa PMO.
Ba Layton ebaipwishe ukuti kube ukwalula ifunde lya ncende ilya cipani cama conservative pa nshita ya kulongana naba Prime Minister pakuti ‘kwingaba ukulembulula ukwafikapo’ ukwe funde lya ncende ilya cipani cama Conservative.
Ukufuma apo Ubuteko bwa Fedelesheni bwaingililemo ukubuula umulimo wakulipilila indalama sha cipatala ca Mersey mu Devonport, Tasmania, ubuteko bwa musumba pamo naba MP bamo abamu fedelesheni balisusha uyu mulimo ngo mungalato ilyo kuleba ukusala kwa fedelesheni ukulebako mu mweshi wa Novemba.
Lelo ba Prime Minister ba John Howard batile uyu mulimo wali fye wakusungilila ifikuulwa fya cipatala ukukanaonaulwa no buteko bwa Tasman, ilyo bapeele indalama sha kulundapo ishili imintapendwa AUD$45.
Ukulingana ne lyashi ilyashalikishe ukusabankanishiwa, umulingo wa menshi ya muli bemba ulelangisha ukuti icinkukuma ca mabimbi calipangilwe. Kwaliko ificitwa fya cinkukuma ca mabimbi (tsunami) ifyacitikepo mu ncende ya Pago Pago na Niue.
Takwali ubonaushi nangu ukucenaulwa ukukulu ukwashimikwe mu Tonga, lelo amalaiti yena yalitala yashima pa nshita iinono, ico icashimikwe no kuti ecaleseshe no butungulushi bwa ncende ya Tonga ukukana pokelela ubusoko bwa cinkukuma ca mabimbi ubwapeelwe naba PTWC.
Amasukulu ayali ikumi limo na yane mu Hawaii ayaba mupepi nakumbali ya beemba eyaiselwe pali Citatu nangu cakuti ubusoko bwalifumishiwapo.
Kateeka wa calo ca U.S. George W. Bush ewapokelele uku kubilisha.
Uulandilako ba Bush Gordon Johndroe atile ubulayo bwa calo ca North Korea “lutampulo ulukalamba ukuya ku cifiko ca kukwanisha ukufumya iminshinga ya nyukiliya mu peninsula yaku Korea.”
Amabimbi ayalenga ikumi aya cimwela canshita ya Atlantic Hurricane, ayetwa Subtropical Storm Jerry, eyacipangika muli Beemba wa Atlantic ilelo.
Iciputula ca National Hurricane Center (NHC) citile pali ino nshita icimwela ca jerry tacileleta ukutinya ukuli konse ku mulundu.
Ibumba lya calo ca U.S. ilya Corps of Engineers litile imfula ya mainchi 6 kuti yaonula imipaka ya menshi iyaonaika nakale.
Incende yalenga Pabula, iyabundile ukufika pama fiiti 20 pa nshita ya Hurricane Katrina, pali ino nshita ikwete amenshi ukufika mu musana pantu umupaka wa mupepi walionaulwa.
Amenshi yalepita pamulu wa mupaka pa ncende apali icipunda icikulile amafiiti 100.
Katungulula wa ma Commons Adam Cuerden ewalangile ukufulwa pa mulandu wakufuuta ifintu ukwacitike ilyo alandile kuli ba Wikinews umweshi wafumineko.
“Ena [Wales] alitubepele ukufuma pakutendeka. Ica kubalilapo, ukupitila mu kucita kwati ici cali ni pa mulandu we funde. Ica bubili, ilyo aipangile kwati alekutika kuli ifwe, ukufika fye na pa kufuuta kwafya kulenga fyakwe.”
Ukufulwa kwa bekashi bakuli iyi ncende kwalengele ukuti kube ukulemba icipope icikumine ifya lembwa palwa mipangile ya fyupo no kubika pali webusaiti apasangwa ifintu ifingi ifya suminishiwa.
Umulimo uwacitilwe wali wa malandakanwa fye, lelo ubwanshiko bwalilembelwe ukuti bwimye ifyamwenwemo ifya citilwe pali Sagittarius galaxy.
Ifyatumbwikemo ifyo ibumba lyalekabila ukumona fyali no kuletwa na maka ya kusunka pakati ka fintu ifya fiita ifya muli galaxy elyo ne fyafiita ifya mu Cipinda Bushiku (Milky Way).
Pamo fye nge fyo umweshi ubika ukutinta kwauko pa calo, ukulenga kube ukwima kwa menshi mu mimana, efyo ne Cipinda Bushiku cibika amaka pali Sagittarius galaxy.
Aba sayanshi balikwanisha ukusondwelela ukutila ifitumbuka mu fintu ifya fiita filakuma ifintu fimbi ifyafiita mumusango umo wine ngefyo ifintu fimbi ifyabako ficita.
Ili lyashi liletila ukuti ifintu ifya fiita ifya shinguluka galaxy fyaba mumusangu wa cishingulwa, elyo kabili fipangwa notuntu tumo utunono nomba utwingi.
Insebo shapa milabasa ya fikope shilelangisha icushi ukufuma kuli ilya ncende.
Ubutungulushi bwakuli iyi ncende ebulesoka abekala calo abapalamineko kuli ilya ncende ukuti bekale mu mayanda, bashimye fimashini fya mwela no kuleka ukunwa amenshi ya ku mipompi.
Ukulingana na kampani akabombela ku fya nyukiliya mu Japan, ukusankana kwa myela ukuleitwa radioactive caesium na iodine nakumoneka pali cilya cifulo.
Ubutungulushi buletontonkanya ukutila umo basungile amafuta ya uranium pali ilya ncende filemoneka ukulepuka elyo filesuuma.
Ba Dr. Tony Moll ebasangile ukubako kwa cifuba icayafya sana ica Extremely Drug Resistant Tuberculosis (XDR-TB) mu South Africa mu ncende ya KwaZulu-Natal.
Mu kulanshanya, batile akashishi akapya kali “akayafya kabili akabusanso pa mulandu wa bantu abalefwa ubwingi.”
Abalwele bamo kuti limbi bayambwile ku kashishi kamu cipatala, efyo ba Dr. Moll baletontonkanya, elyo babili pali abo bali babomfi bacipatala.
Munshita ya mwaka umo, umuntu uukwete akashishi kuti ayambukisha abantu pakati ka 10 na 15 abo alekumana nabo.
Nangu cibefyo, amapesenti ya bulwele bwa XDR-TB mwibumba lyonse ilya bantu abakwete icifuba ca TB bucili bulemoneka ubunono; 6,000 pa cipendo conse ica 330,000 abantu abakwata ici cifuba mu South Africa pali ino nshita.
Ama setilaiti, yonse yabili ayafinine mukupushapo nama paundi 1,000, nokwenda pama mayilo 17,500 pa nsa imo, yapunkene apalepele ama mayilo 491 pamulu we sonde.
Abasayanshi batile iciunda icafumine muli uku kupunkana cali cikulu sana.
Bacili balececeta nokumona ifyo ukupunkana kwakulile elyo kabili nefyo kulekuma isonde.
Iciputulwa ca United States Strategic Command of the U.S. Department of Defense cilekoonka uko ifyasusaikeko fileya.
Insebo shakufwailisha shonse shikatumwa pali webusaiti ya calo.
Shing'anga uwalebomba pa Cipatala ca Bana Abanono mu Pittsburgh, Pennsylvania euli no kupeelwa umulandu wa kwipaya umuntu panuma banyina basangilwe nabafwa kunuma ya motoka yabo pali Citatu, ifi efilandile ababuteko abaku Ohio.
Dr. Malar Balasubramanian, uuli ne myaka 29, ewasangilwe mu Blue Ash, Ohio, akamusumba akaba apalepele imilundu 15 ku kapinda ka kukuso aka musumba wa Cincinnati ninshi nalala panshi mumbali ya musebo afwele fye T-shirt na kaputula mu musango uwalemoneka uwacingililwa sana.
Atungulwile bakapokola kuli motoka yakwe iya Oldsmobile Intrigue iyali amafiiti 500 ukufuma pantu ali.
Apo, epo basangile umubili waba Saroja Balasubramanian, abali ne myaka 53, nabafimbilishiwa na malangeti aya mulopa.
Bakapokola batile umubili walemoneka kwati walipwilepo ubushiku bumo ubutuntulu.
Ukumoneka kwakubalilapo ukwa bulwele ino nshita kwashimikwe mu kupwa kwa mweshi wa Julai.
Ubu bulwele busendwa ne nkumba, ubo ubwambukila ku bantu ukupitila muli ba mung'wing'wi.
Ukwisa kwa ubu bulwele nakupatikisha ubuteko bwa calo ca India ukutendeka intampulo shimo apali ukutuma abakwikata inkumba muncende umo ubu bulwele bufulile sana, ukusalanganya amakana ya masumbu ya ba mung’wing’wi elyo no kusansa imiti sha kwipaila utushishi.
Ubuteeko kabili nabulaya ukupeela imintapendwa ya tubotoolo twa muti wa encephalitis, uto utukafwilishako ukupekanya utubungwe twa buumi kuli uyu mwaka.
Amapange ya muti wa bucingo ukutwalwa ku ncende ukuli sana ubulwele muli uno mwaka yalishingashinga pa mulandu wa kubulisha indalama elyo no kukanabika sana ubu bulwele pamulu mu kupashanya ku malwele yambi.
Mu mwaka wa 1956, Slania aselele ku Sweden, uko panuma ya myaka itatu atendeke ukubomba incito mu Post Office ya ku Sweden nokwisaba kalenga mukalamba uwa ma sitampu.
Alipangile ama sitampu ukufika kwi kana limo (1,000) aya calo ca Sweden elyo na ya fyalo fimbi ayali 28.
Imilimo yakwe iya kutantika bwino pamo bo busuma yalishibikwe nganshi icakuti aishileba muntu uwali “ishina lya muli cila ng’anda” pali abo abasambilila pa fya ma sitampu.
Sitampu yakwe iyalenga ikana limo (1,000) yali niyo iyayemba sana iya mulimo wa “Great Deeds by Swedish Kings” uwakwa David Klöcker Ehrenstrahl mu 2000, iyatantikwa na mwibuku lya fibukisho ilya Guinness Book of World Records.
Kabili aliibimbile namu kulenga ifikope fya pa ndalama isha fyalo ifingi, ifya kumwenako ifya nombaline ifya milimo yakwe paliba ifikope fya ba Prime Minister pa ntanshi ya ndalalama sha ku Canada isha $5 and $100.
Panuma ya busanso, Gibson alisendelwe no kutwalwa ku cipatala lelo afwile panuma ya nshita iinono.
Kensha wa cimbayambaya, uuli ne myaka 64, taceneke nangu pamo muli ubu busanso.
Icimbayambaya icine califumishiwapo pali iyi ncende ya busanso pa nshita ya 1200 koloko GMT ubushiku bumo bwine.
Umuntu uwalebomba apo balungishisha imyotoka apo ubusanso bwa citikile atile: “Kwali abana abalelolela ukuciluka umusebo elyo bonse balepunda no kulila.”
Bonse baliisa butuka ukufuma apo ubusanso bwacitikile.
Ifintu fimbi ifitantikwe ifya uku kulongana kwa mu Bali pali ukupususha imiteengo iisheleko mwi sonde, elyo nokwakanyako bambi ubwishibilo bwa tekinoloji iya kwafwiilishako ifyalo ifiletumpuluka ukukula mumisango iingacefyako ukonaula kwa ncende.
Icisaka ce sonde lyonse ica U.N. naco cilesubla ukupwishishisha indalama ishakwafwilishako ifyalo ifyatitikishiwa sana no bwafya bwa kukaba kwe sonde pakuti fingabombela pa mafya ayo filepitamo.
Indalama kuti shabomfiwa ku kukuula amayanda ayashingabunda na mulamba, ukuwamya amenshi, elyo no kufusha imisango ya filimwa fyakulya.
Fluke alembele ukutila imibombele ya kulesha banamayo ukulanda pa fikumine ubumi bwa banamayo tayafikilishiwe.
Aishilefika pali uku kusondwelela pa mulandu wa mashiwi ayengi ayasuma no kukoseleshiwa ukwatuminwe ukufuma kuli bonse banamayo nabashitata abalepatikisha ukuti umuti wakulesha ukwimita pakutalukanya abana ulemonwa nge cifwaikwa mu bundapishi.
Ilyo ukulwa kwacipwa panuma yakuti abacenenwe batwalwa ku cipatala, abafungwa bambi abashele ukufika kuli 40 bashele nabekala mu lubansa no kukana ukubwelela muma selu yabo.
Abakulanshanya nabo nabesha ukuti bapwishe ubwafya, lelo ifyo abafungwa balefwaya tafishibikwe bwino.
Pakati ka 10:00 koloko ukufika pa 11:00 pm PDM, umulilo wacashiwa na bafungwa mu lubansa.
Ilyoline fye abashilika abacikwata ifya kuicingilila bacingila mukati ka lubansa no kubika abafungwa ku lubali lumo ukubomfya impilipili.
Bakashimya ba mulilo nabo bacisakwanisha ukushimya uyu mulilo ne nshita 11:35 pm.
Panuma ya kukuula kwa damu mu 1963, ukubunda kwa munshita ukwalesalanganya amaloba mu mumana onse kwalipwile.
Aya maloba yali ayakankala mu kupanga imipaka ne ncende sha micanga, ifyalebomba ngo mwakwikala ifinama fya mpanga.
Pa mulandu waici, imisango ibili iye sabi yaliloba, elyo imisango imbi ibili ili pabusanso bwa kuloba ukubikapo ne sabi lya ng’ongo ilitwa humpback chub.
Nangu cakuti umulingo wa menshi ukemako fye namafiiti ayanono panuma ya kubunda, abakalama balesubila ukuti cikaba icalinga ukubwesulusha imipaka ya mucanga iyaonaika kwisamba lya mumana.
Takwali ukusoka ukuli konse ukwapeelwe ukulosha ku mabimbi ya kalamba aya tsunami, ukulingana na kabungwe kalolekesha pa fya bumbwa aka Jakarta geophysics agency, katile takwakulaba ukusoka ukuli konse ukukalacitwa ukulosha ku mabimbi ya kalamba aya tsunami pantu tayafikile pa bukulu ubukabilwa ubwa 6.5.
Nangu cakuti takuli icintinya ca cinkukuma capali beemba, abekala calo nabatendeka ukumfwa umwenso elyo nabatendeka no kufuma mu makwebo yabo na mayanda ,yabo.
Nangu cakuti Winfrey ali uwabulanda mu kulaya kwakwe, aebele abantu abamutemwa ukutila akabwela.
 “Uku takwabe kumishalikapo. Lelo kuleba fye kwisala kwa cipande cimo nokwisula icipande cimbi.”
Insebo shakushalikisha isha kusala kwakwa kateeka nabashicilye ba ng’anda ya mafunde aba calo ca Namibia nashilanga ukutila kateeka uulipo Hifikepunye Pohamba, eusalilwe nakabili ne cipendo icikalamba.
Icipani icileteeka, ica South West Africa People's Organisation (SWAPO), naco ecikwetemo ifipuna ifingi mu ng’anda ya mafunde muli uku kusala.
Abashilika ba kabungwe pamo naba calo ca Afghanistan baile ku ncende pakuti bacingilile icifulo elyo ne ndeke shimbi isha kabungwe shalitumwa ukuyaafwilishako.
Ubu busanso bwacitike pamulu wa lupili elyo kabili ciletunganishiwa ukuti icalengele mulilo uwakalipisha.
Ukwesha konse ukwa kufwaya incende apacitikile ubusanso kuleshupa pa mulandu wa miceele iyabipa.
Akabungwe ka bwafwilisho aka Mangola, akabungwe ka Medecines Sans Frontieres elyo naba World Health Organisation batile ebulwele ubwabipisha ubwacitikapo muli cilya calo.
Kabilo wa Medecines Sans Frontieres Richard Veerman atile: “icalo ca Angola ecileya ku bucushi ubwabipisha nga cakuti ubu bwafya bwakonkanyapo ukubipa mu calo ca Angola,” efyo alandile.
Amangalo yatendeke pa 10 koloko ya lucelo ne micele iisuma ukufumyakofye ubufumi bwapakati ka lucelo ubo ubwapwile mukwangufyanya, bwali bushiku ubusuma ku bwangalo bwa 7’s rugby.
Abapamulu sana mu mangalo ba South Africa balitendeke bwino sana ilyo bacimfishe ba Zambia abaali pa namba 5 notukato 26 -00.
Mukumoneka ukwakukanaishiba bwino mu bwangalo ilyo baleshokana nenkashi shabo ishaku kapinda kakukulyo, ibumba lyaku South Africa lyaliisakwatilako amaka ilyo ubwangalo bwaleya pantanshi.
Bakacinga ba mupila abakanshiwa bwino, imingalato yakuteya elyo nokubombela pamo ukwe bumba ekwalengele ukuti babe pamulu kabili cali icaishibikwa ukuti ili ebumba ilyakucimfya.
Abakalamba ba musumba wa Amsterdam elyo ne ncende ya Anne Frank Museum batile icimuti icikwete ubwafya bwa fungus cilaba busanso ku bumi bwa bekala calo ilyo baletalikana ukuti cili mubusanso bwakupona.
Capekanishiwe ukuti cikaputulwa pali Cibili, lelo capusushiwe panuma ya bupingushi bwa mukampampa ubwa cilye.
Iminshi yonse iyaku lucengo, iyainikwe nga “Inkashi Cinelubali”, yaba mupepi nama miita 100 ukufika pali 250 (328 ukufika 820 iyama fiiti) mubukulu.
Ifikope fya myengelele filelangisha ukupusanapusana kwa kukaba ukwa kasuba no bushiku kulelangisha ukuti cishinka kuti fyaba ni ncengo.
Shalitalalako ukucila incende shonse ishashinguluka mu nshita ya kasuba elyo no kukabako mu nshita ya bushiku. 
“Imibeele yashiko iya mikabile tayaba iyatwalilila nge fyaba incengo shimbi ishikalamba pa Calo isho ishitwalililapo no kukaba kumokwine, lelo fyalyampana no kuti ifi filindi ifyashika ukuya panshi,” efyalandile Cushing uwe bumba lya United States Geological Survey (USGS) Astrogeology Team elyo naku Northern Arizona University iyabeela mu Flagstaff, Arizona.
Mu calo ca France, ukuvota kwalishalila mu lutambi ukwabula ifya tekinoloji ifingi: bakasala balaipatulula mu kayanda elyo babika akalipepala apalembelwe umuntu uo balefwa ukusala muli envelupu.
Panuma abalevotesha bashininkisha icishibilo ca kwa kasala, kasala alaponesha envelupu mu cibokoshi ca kuvotelamo no kusaina mu cibuku ca ba kasala.
Amafunde ya misalile aya ku France yena yalatantika bwino imilimo ya kusala ukulingana ne nkonka.
Ukufuma mu mwaka wa 1988, ifibokoshi fya kuvotelamo filingile ukuba ifyabengela pakuti abalevotesha pamo na bakasala bashininkisha ukuti tapali envelupu nangu imo iili mukati ilyo ukusala takulatendeka elyo kabili tapali ayalelundwamo yambi ukucila fye pali ayo aya bantu abalingile ukusalako.
Abeminine mu kusalwa kuti batuma abeminishi babo ukuyashininkisha ulubali lonse ulwakusala. Munshita ya cungulo, amavoti yalapendwa nabaipelesha ninshi kuli ukucecetwa sana, ukukonka nefikomo ifyabikwako.
ASUS Eee PC, iyatendekwe pe sonde lyonse pa mulandu wa mibombele iya kucefyako indalama, eyaishileba iya kulandapo sana mu kulanshanya kwa 2007 Taipei IT Month.
Lelo akasolobelo ka makwebo pa laputopu kompyuta kakapusanako nokwalulwa panuma ASUS apeelwe imendulo mu filambu fya 2007 Taiwan Sustainable Award iyapeelwe naba Executive Yuan abaku Republic of China.
Webusaiti ya citesheni ilondolola ubulangisho nga “ubwanshiko bwa mulabasa wanshiku sha kale ubwakwata utusolobelo ne mingalato iipya!” 
Munshiku shakutendeka kwabuko, ubu bwanshiko bwalekwata fye umulabasa uwakokola sana uwapa intaneti uwitwa TogiNet Radio, uwaiminina sana pa kulanshanya.
Mu kupwa kwa mwaka wa 2015, TogiNet yalipangileko Umulabasa wa AstroNet nge cilundwa ca uyu mulabasa.
Ubu bwanshiko bwalepokelela abangala ifyangalo fya mashiwi abashilaishibisha, abali bekala calo baku Texas.
Ukusampa kwa fipe kwalishimikwa ukukonkanyapo ubushiku bonse, ilyo abakusopa ifunde tabasangilwemo mu misebo ya ku Bishkek.
Bishkek yalondolwelwe nge ncende iilebunda mu mubeela wa “buntalamisoka” ukulingana no muntu umo uwalemonako, ilyo amabumba ya bantu yaleshinguluka mu misebo no kusampa ifipe mumashitolo ya fya kushitisha. 
Abekala calo abengi abamu Bishkek bapeele umulandu kuli bakailishanya ukufuma ku kapinda ka kukulyo pa mulandu wa bumpulamafunde ubu.
Ba South Africa ebacimfishe ibumba lya All Blacks (New Zewland) mu bwangalo bwa rugby union Tri Nations pa Cibansa ca Royal Bafokeng mu Rustenburg, South Africa.
Utukato twakushalikisha twaciba itoni limo ilyakucimfya, 21 - 20, ukupwisha kwakucimfya kwe bumba lya kucimfya ukwalenga 15.
Kwibumba lyaba Springboks, ekupwisha kwakucimfiwa ukwalenga busano.
Bwaciba ebwangalo bwakushalikisha kuli ba All Blacks, abali ninshi kale nabasenda icikombe mu milungu ibili iyapita.
Ubwangalo bwakushalikisha ubwa uku kuteya bukabako pa Ellis Park mu Johannesburg uyu mulungu, ilyo ba Springboks bakateya naba Australia.
Icinkukuma icalingako ecasunkenye akabanga ka Montana pa 10:08 p.m. pali Cimo.
Takuli insebo sha bonaushi ishili shonse ishipokelelwe ne ciputulwa ca United States Geological Survey (USGS) elyo ne ncende ya ciko iya National Earthquake Information Center.
Icinkukuma cakosele apali intamfu ya 20 km (15 miles) pakati ka kapinda ka kukuso na masamba ya Dillon, elyo na 65 km (40 miles) ku kapinda ka kukulyo aka ncende ya Butte.
Umusango wa cifine ca fyuni uwakwata ubusanso ku bantu, H5N1, eushininkishiwe ukuti ewasangilwe mu cooso icafwile, icasangilwe pali Cimo mu nika mupepi na Lyon ku kabanga ka France.
Icalo ca France ecalo icalenga cinelubali mu European Union ukucushiwa naka kashishi; ukukonka pali Austria, Germany, Slovenia, Bulgaria, Greece na Italy.
Ukutunganishiwa kwa kashishi ka H5N1 kuleumfwika mu Croatia na Denmark lelo takulashininkishiwa.
Chambers ewatwele Lesa ku cilye pa mulandu wa “kufulisha kwamfwa, ubonaushi elyo na buntalamisoka ku mintapendwa ne mintapendwa ya bantu bapa Calo.” 
Chambers, umuntu uushasumina mu kubako kwakwa lesa, eutile umulandu wakwe uli “uwabula ifintu ifikankala” elyo “no muntu fye onse kuti atwala umubiye ku cilye.”
Ilyashi ililembelwe mu French opera, na Camille Saint-Saens, lyashi lyakwa kangala wa fyangalo “untu umweo wakwe watungululwa ne citemwiko ca miti ne calo ca Japan.” 
Pa mulandu wa ici, uyu muntu alapeepa icamba ilyo ali pa siteji, elyo ifyangalo nafyo filekoselesha abaletamba ukuibimbamo.
Kabilo wakale uwa Ng’anda Newt Gingrich, Gavana waku Texas Rick Perry, elyo na Namayo wa mu Ng’anda ya Mafunde Michelle Bachman ebasangilwe pama namba yalenga busano, mutanda na cinelubali, mu kukonkana.
Panuma ya kwisa kwa nsebo, Gingrich alitasha Santorum, lelo alikwete amashiwi ayakosa ayo aebele Romney, untu ama kampeni ayabipa yaiminineko ayabilishiwe pa milabasa mu Iowa ayakususha Gingrich.
Perry alandile ukutila alingile “ukubwelela ku Texas ukuyaceceta insebo sha kulongana kwa buno bushiku, ukumona nga cakuti kuliko inshila yandi iya kuya ku ntanshi muli ulu lubulo”, lelo panuma akatwalililapo ukusangwa muli ulu lubilo no kucimfyanyako mu kusala kwakubalilapo ukwa mu South Carolina pa 21 Janiwale.
Bachmann, uwacimfishe Ukufwailisha kwa Ames Strall mu mweshi wa Kasaka-ntobo, alisala ukupwisha ukongola kwakwe ukwa bakasala.
Kakopa wa fikope asendelwe ukuya ku Ronald Reagan UCLA Medical Center, uko ailefwila.
Ashimikwe ukutila ali ne myaka yakufyalwa muma 20. Mu mashiwi yakwe, Bieber atile, “nangu cakuti nshaliko nangu ukukumwako kuli ubu busanso, amalangulushi yandi na mapepo yali no lupwa lwa basanshilwe.”
Webusaiti ye lyashi lya fya kusansamusha iya TMZ yaliumfwa ukuti kakopa wa fikope aiminike motoka yakwe kulubali lumbi ulwa musebo wa Sepulveda Boulevard nokwesha ukukopa ifikpe fya ncende iimininapo ba kapokola ilyo talaciluka umusebo no kukonkanyapo, icapatikishe kapokola wa California Highway Patrol uwalepindulula imyendele ya pa musebo ukumweba ukubwelelamo, pamiku ibili.
Ukulingana ne mpuka ya ba kapokola, kensha wa motoka iyapunkile kakopa wafikope tekuti akwate umulandu uuli onse.
Ilyo kuli fye ifilambu ikumi na cinekonsekonse cilabushiku, impendwa ya fyalo ifingi nafifilwa ukupanga incende sha filambu.
Pali ifi fyalo pali Netherlands, umo Anna Jochemsen asangilwe pa namba yalenga pabula mu cipande cakwiminina ica banamayo mu Super-G mubushiku bwa mailo, elyo ne calo ca Finland uko Katja Saarinen ali pa namba yalenga ikumi mu bwangalo bumo bwine.
Mitchell Gourley uwa ku Australia ewasangilwe pa namba yalenga ikumi limo na kamo mu cipande cakwiminina ica baume mu Super-G. Oldrich Jelinek uwa ku Czeck ewali pa namba yalenga ikumi na mutanda mu cipande ca kwikala ica baume mu Super-G.
Arly Velasques uwa ku Mexico ewapwishishe pa namba yalenga ikumi limo na fisano mu cipande ca kwikala ica baume mu Super-G. Adam Hall uwa ku New Zealand ewali pa namba yalenga pabula mu cipande ca kwiminina ica baume mu Super-G.
Maciej Krezek uushimona bwino mu cipande ca baume uwa ku Poland elyo nakatungulula Ogarzynska ebali pa namba yalenga ikumi limo na fitatu mu super-G. Jong Seor Park uwa ku South Korea ewali pa namba amakumi yabili na fine mu cipande ca kwikala ica baume mu super-G.
Bakasopa ba mutende aba cisaka ca UN, abafikile mu Haiti panuma ya cinkukuma camu 2010, ebapeelwa umulandu pakusalangana kwa bulwele ubwatendekele mupepi ne nkambi ya bashilika.
Ukulingana no mulandu waku cilye, ifiko ukufuma ku nkambi ya UN tafyawaminishiwe bwino, ifyalengele utushishi ukwingila mu mulonga uwapatuka mu mumana wa Artibonite, umo uwa pamimana iyakulisha mu Haiti.
Ilyo abashilika tabalafika, icalo ca Haiti tacakwetepo amafya ayakumine kuli ubu bulwele ukufuma muma 1800.
Akabungwe ka Institute for Justice and Democracy aka calo ca Haiti kalilandapo pa masambililo ayaibela ayalelanda ukuti impuka yabakasopa ba mutende abaku Nepal mukukanaishiba ebaletele ubulwele ku calo ca Haiti.
Danielle Lantagne, umo uwamuli ba UN uwaishibisha ifya malwele, atile ubulwele bulemoneka kwati bwaletelwe nabakasopa ba mutende.
Ba Hamilton basumine ukutila icipatala ca Howard University Hospital caliteeka umulwele ninshi aliko eyefilya.
Umulwele alileko ku Nigeria, uko amalwele yamo aya Ebola yasangilwe.
Icipatala nacikonka ifikomo fyonse ifyakucingilila ukwambula, ukubikapo no kupatula umulwele ukufuma kuli bambi pa kucincintila ukwambukisha bambi.
Ilyo talaya kuli ba Simpsons Simon alibombelepo mu malangisho ayengi pa fifulo ifyalekanalekana.
Mu nshita ya muma 1980 alibombele mu malangisho pamo nga Taxi, Cheers, no Bulangisho bwa Tracy Ullman.
Mu mwaka wa 1989 alyafwilisheko mu kupanga kwa Simpsons pamo na Brooks na Groening, elyo ewalebombela pa kufwaya bakalemba bakubalilapo aba ubu bulangisho.
Nangu cakuti alifumine muli ubu bulangisho mu 1993 alikonkenyepo ukukwata icifulo ca kwa kapanga mukalamba, elyo alikonkenyepo no kupokelela amakumi ya mintapendwa ya ma dollars cila nshita yamangalo nge filambu pa fyo abombele.
Mu kubalilapo umulabasa we lyashi uwaku China uweshina lya Xinhua wacilanda ukutila indeke naikatwa nefipondo.
Insebo sha cikonkapo shacilanda ukutila indeke yacipokelela icintinya ce bomba elyo no kubwesulushiwa ukuya ku Afghanistan, no kuyaponena mu Kandahar.
Insebo sha kubalilapo shilandile ukuti indeke yacibwesulushiwa ku Afghanistan panuma ya kukanishiwa ukupona kwa mu kampampa mu Ürümqi.
Amasanso ya mu mulu yaliseeka sana mu calo ca Iran, ico icakwata indeke isha kale ishishilungishiwa bwino cibe sha calo nangu sha bashilika.
Ifibindo fye sonde lyonse fyalibalesha ukushita indeke ishipya.
Mu kutendeka kwa uno mulungu, ukupona kwa ndeke ya helikopita yaba kapokola kwaliipaya abantu batatu no kucenaula bambi batatu.
Umweshi wapwile icalo ca Iran calikwata ubusanso bwa mu mulu ubwabipisha mu myeshi cinelubali iyapita ilyo indeke iyaleya ku America yaponene, no kuwipaya abantu 168 abalimo.
Umweshi umo wine indeke imbi yalipushishe mu musebo wakuwilamo pa cibansa ca ndeke no kuyapunka mu cibumba, apafwile abantu ikumi na cainelubali.
Ba Aerosmith balikansa ama ukulongana kwa kwimba kwabo ukwasheleko mu bulendo bwabo.
Ibumba lya nyimbo lyalingile ukuya ku United States naku Canada ukufika pa 16 Sepitemba.
Nabakansa ubulendo bwabo panuma katungulula wa nyimbo Stephen Tyler aceneke ilyo aponene pa siteji lintu aleimba pa 5 Akasaka-ntobo.
Murray ewalushile seti ya kubalilapo mu kuputula kwa kukakana panuma yakuti abalumendo bonse babili baikatilile ukuteya konse ukwa muli iyi seti.
Del Potro alikwata ishuko mu kubangilila muli seti ya bubili, lelo ici naco calekabila ukuputula kwa kukakana panuma ya kukwata 6-6.
Potro alipokelela ukutangatwa pa kubeya kwakwe pali iyi nshita lelo alikwanisha ukubwelela mu bwangalo.
Pulogilamu yatendeke pa 8:30 p.m. inshita yakuli iyi ncende (15.00 UTC)
Bakemba abaishibikwa ukufuma mu calo conse balimbile inyimbo sha kulumbanya isha mapepo ishitwa ukuti bhajans, nangu inyimbo sha kushinshimuna, pa nkasa shakwa shri Shyam.
Kemba Sanju Sharma ewatendeke mu cungulo, elyo pakonkele Jai Shankar Choudhary nao alisapeela chhappan bhog bhajan. Kemba, Raju Khandelwal ewamwafwilisheko.
Panuma, Lakha Singh ewatungulwile mukwimba kwa ma bhajans.
Imbale 108 isha Chhappan Bhog (muci Hinduism, ifintu ifyakulya ifya pusanapusana ifili 56, pamo nga ama switi, ifisabo, ifya nseke, iminani, nafimbipo ifipeelwa kuli ka-lesa) fyalipeelwa kuli Baba Shyam.
Lakkha Singh nao alisapeela chhappan bhog bhajan. emba, Raju Khandelwal ewamwafwilisheko.
Pa kulanda kwa kwiswila pa Tokyo Game Show, kateeka wa Nintendo Saturo Iwata asokolwele imipangilwe ya cakupindulwila icibombelo ca kampani icipya ica Nintendo Revolution.
Icibombelo icapalana na rimoti ya TV, cibomfya amasensa yabili ayabikwa mupepi na TV ya ulebomfya pa kupanga imimonekele ya TV ukumoneka mu fikope fitatu.
Ici cikalenga ukuti abaleyangala amangalo bakalepindulula imyendele ya mangalo ya vidyo ukupitila mukwensha ici cibombelo mu mwela.
Giancarlo Fisichella aliisafilwa ukupindula motoka yakwe kabili alifuma namubwangalo panono fye panuma ya kutampa.
Uwaleteya na Fernando Alonso ewali pa ntanshi mu bwangalo, lelo alifuminemo ilyo aiminine pa cilindi, nalimo ni pa mulandu wa mupeto wa kuntanshi uwaonaike.
Michael Schumacher nao afumine mu bwangalo panono fye ukukonka pali Alonso, pa mulandu wa konaika kwa fikata imipeto mu kulwishanya ukwingi mu nshita ya bwangalo.
“Musuma nganshi elyo kabili, alemba bwino,” efyo alandile ukulingana na mashiwi ayamu kukumana kwaba shimilabasa.
Nalitemenwe sana ilyo lyonse twalekwata ukupitulukamo no kwesha ifi fintu, ukufuma panshi ya mutima wandi.
Mupepi na mamineti yatatu (3) apo tafilatendeka, ifya kukopelako fyalangishe utupimfya utwingi utwa fya kukambatikila utwakakulwike ukufuma kwi tanki lya mafuta.
Nangu cibefyo, tafiletontonkanishiwa ukuletako ubwafya ubuli bonse ku cimbayambaya (shuttle).
Umukalamba wa pulogilamu ya cimbayambaya ca NASA N. Wayne Hale Jr. atile ifipimfya fyaliponene, “panuma ya nshita iyo tusakamenepo.”
Amamineti yasano ukwingila mu kulangisha, umwela watendeka ukupupa, ilyo papita fye mineti naimbi imo, umwela wafika pali 70km/h... elyo imfula nayo yaisa, lelo iyakalipa kabili iikulu icakuti yauma pa nkanda yobe kwati ninyeleti, elyo amabwe nayo yapona ukufuma mu mulu, abantu batendeka ukusakamana ukupunda no kunyantana abene beka.
Nalilufishe inkashi yandi na cibusa wakwe, elyo mu nshila yandi pa kuya ku kulya kwaliko abantu abalemana babili abali mumipando ya mipeto, ninshi abantu balebapitilila fye no kubasunka,” efyalandile Armand Versace.
NHK kabili yalandile ukutila incende ya malaiti ya nyukiliya iya Kashiwazaki Kariwa mu musumba wa Nigata yalebomba fye bwino.
Akampani ka Hokuriku Electric Power Co. takalandilepo nangu fimo ifyaonaike ku cinkukuma elyo kabili no kutila ifibombelo fya malaiti (reactors) Namba 1 na 2 pa ncende ya nyukiliya iyitwa Shika fyalishima.
Cishimikwe ukutila amayanda ukufika kuli 9400 mu ncende ta yakwete amenshi elyo yambi nayo 100 tayakwete amalaiti.
Imisebo imo nayonaika, imyendele ya mashitima naifulunganishiwa mu ncende umuli ubwafya, elyo ne cibansa ca ndeke ica Noto mu Ishikawa cicili nacisalwa.
Ibomba limo elyapoleke panse ye ofeshi lyaba governor general.
Amabomba yambi yatatu yapoleke mupepi ne fikuulwa fya buteko mu nshita ya nsa shibili.
Insebo shimo shabikile impendwa ya bafwile pali cinekonsekonse, elyo insebo sha buteko shashininkishe ukuti abaceneke bali 30, lelo ifipendo fya kushalikisha tafilati fishibikwe.
Fyonse fibili cyanuric acid na melamine fyalisangilwe mu misu ya kupima ukufuma ku fitekwa ifyafwile panuma ya kulya ifyakulya ifyalimo ubwafya.
Ifi fintu fibili filabombeshanya pa kupanga utubulungwa utwingesala imibombele ya mfyo, efilandile bakafwailisha pe sukulu likalamba.
Bakafwailisha bamwene utubulungwa utwapangilwe mu misu yaba puushi ukupitila mu kusanshamo melamine na cyanuric acid.
Ukusankanya kwa ifi fintu fibili kwalipalana nefyo ifyasangilwe mu fitekwa ilyo fyapashanishiwe ukubomfya infrared spectroscopy (FTIR).
Nshishibe nga cakuti namwishiba nangu iyo, lelo ifipe ifingi ifyafuma ku Central America fyaishile muli ici calo ukwabula imisonko.
Lelo ama pesenti amakumi cinekonsekonse aya fyakulya fyesu fyalilipilwe umusonko ukupitila mu misonko ya mu fyalo fya mu Central America. tulamitangata.
Ici tacalemoneka ukupanga amano kuli ine; tacali no mulinganya.
Ifyo nanda kubantu fyakutila mututangate ifyo naifwe tumitangata.
Gavana waku California Arnold Schwarzenegger asaine ukuti ilangulushi libe mwi funde ilyakubinda ukushitisha nangu ukusonkesha amangalo yama vidyo aya bunkalwe ku baice.
Ili ifunde lilekabila ukuti amangalo yavidyo aya bunkalwe ayaleshitishiwa mu California yalembwapo necishibilo cakuti “18” elyo no kulenga ukushitisha ku baice kwaba ukukandilwapo mu kulipila $1000 pali cila mulandu.
Umukalamba wa ba Ndubulwila nangula Director of Public Prosecutions, Kiers Starmer QC, acilanda amashiwi ulucelo ukubilisha ukulubulula kwa milandu ya kwa Huhne na Pryce.
Huhne nafuma pa cifulo ca ncito no kupyanikishiwapo mu Cabinet na Ed Davey MP. Norman Lamb MP euleenekelwa ukusenda icifulo cabu Business Minister ico Davey alefumapo.
Huhne na Pryce baleenekelwa ukumonekela ku cilye ca Westminster Magistrates Court pa 16 Febuluwale.
Abafwile bali ni Nicholas Aden, uwamyaka 25, na Zachary Cuddeback, uwa myaka 21. Cuddeback ewaleensha.
Edagr Vegilla alikwata ifilonda fya ku maboko na mu fiponshi elyo Kristoffer Scheneider ashele ne filonda ifilefwaikwa ukubombelwapo ifya ku menso.
Icanso ca kwa Uka califilwa ninshi nasonta pa mutwe wa muntu uwalenga busano. Schneider acili alekalipwa, ukukanalolesha ku linso limo, iciputulwa lubali icefupa kumutwe caliluba elyo no kuwamya kwa pa menso ukufuma kuli titanium.
Scheneider alondolwele ukupitila muli linki ya vidyo ukufuma ku ncende ya ku USAF mu mushi wakwe.
Ukucila pa fyacitike pali citatu, Carpanedo alisendamo ulubali mu kucimfyanya kwa mu mangalo ya bantu babili muli uku Kucimfyanya.
Icakubalilapo kuli ena cali ni Slalom, ica mupeele Ukukanapwisha mu kubutuka kwa cimo. Ukucimfyanya 36 pali 116 kwakwete ifyatumbwikemo fimo fine muli ubu bwangalo bwa lubilo.
Mu bwangalo bwakwe bumbi, ubwa Giant Slalom, apwishishe pa namba yalenga ikumi mu cipande ca kwikala ica banakashi no kusankanya kwa kubutuka ukwa mamineti 4:41.30, 2:11.60 ukucepako ukucila uwa kubalilapo Claudia Loesh uwa ku Austria elyo na mamineti 1:09.02 ukucepako pa wakwisalila pa namba yalenga pabula Gyöngyi Dani uwa ku Hungary.
Abukushelela patupapatu bane aba mu cipande ca kwikala ica banakashi balifilwa ukupwisha ukubutuka kwabo, elyo 45 pabali 117 bonse mu Giant Slalom balifilwa ukuba pa nambala iili yonse mu bwangalo.
Impuka ya ba kapokola iya ku Madhya Pradesh yalipokolola laputopu na foni iyaibilwe.
Inkonkani ya Bakalamba ba Mpuka ya Bakapokola ba D K Arya batile, “Natwikatako abantu basano abaulungene na namayo umwina Switzerland ku maka elyo natupokako na foni yakwe na laputopu.” 
Bashimilandu beshibikwe na mashina ya Baba Kanjar, Bhutha Kanjar, Rampro Kanjar, Gaza Kanjar elyo na Vishnu Kanjar.
Kangalila wa ba kapokola Chandra Sheker Solanki atile bashimilandu balimonekela mu cilye ca milandu ninshi nabafimbana pa menso.
Nangu cakuti abantu batatu bali mukati ka ng’anda ilyo motoka yapunkilemo; tapali nangu umo uwaceneke.
Lelo, namutekenya wena alicenaika ifilonda ifibi ku mutwe.
Umusebo apo ubusanso bwacitikile waliseelwe pa nshita iinono ilyo ababombela mu kupususha abantu balefumya namutekenya uwafyantilwe muli Audi TT iyakashika.
Pa kubala aliteekako mucipatala ca James Paget Hospital mu Great Yarmouth.
Na panuma aliseshiwa no kutwalwa ku cipatala ca Addenbrooke's Hospital mu Cambridge.
Adekoya ukufuma ilyo alamonekela mu cilye ca Edinburgh Sheriff Court no mulandu wakwipaya umwana wakwe umwaume.
Ali mu cifungo ukulololela ukubelengelwa umulandu no kulubulula, lelo ifishinka fya basangilweko kuti fyafulunganishiwa pa mulandu wakuti cikope cakwe calisalanganishiwa sana.
Ici cilacitika sana mu ncende shimbi ku UK lelo ubupingushi bwabena Scotland bubomba mu musango uwaibela elyo ne filye fyamwene ukuti ukusalanganya kwa cikope cakwe cali busanso kuli ena.
Pulofesa Pamela Ferguson uwa ku University of Dunde atile “bashimilabasa tabalecimona ukuti ulutampulo babuulile lwa busanso sana ulwakulasalanganya ifikope nafimbipo ifya bashimilandu.”
Iofeshi lya Crown, ilyaba no mulimo wakubombela pa kulubulula konse, nalilanda kuli bashimilabasa ukuti takuli ukulandapo nakumbi ukuli no kupeelwa mpaka umulandu ukabelengwe.
Icipepala, ukulingana ne fyafumishiwe, cikalosha ku fikansa fyapa mupaka, ifyo icalo ca Palestine cilefwaya ukushintilila pa mipaka ukufuma mu Nkondo ya ku Mideast iyamu 1967.
Amalyashi yambi ayalandilwepo pali intanshi ya Jerusalemu, iyaba iyashila ku fyalo fyonse fibili elyo ne lyashi lya ku Jordan Valley.
Icalo ca Israel cilefwaya ukutwalilila kwa kusangwa kwa abashilika mu mupokapoka pa myaka ikumi ilyo ukulanshanya kukasainwa elyo ninshi ba PA basumina ukufuma muli uko kusangwako pa myaka fye isano.
Abakulasa mu kwesha kwakulundapo ukucefya kwa tushishi balececetwa sana naba kasunga wa mpanga, pa mulandu wakuti uku kwesha kwalelolekeshiwapo elyo no kubomba kwakuko kwalepitulukwamo.
Mu kubombela pamo ukwa NPSW na Sporting Shooters Association of Australia (NSW) Inc, abaipeleshe abasambilishiwa balingishiwe incito, mu bwanshiko bwa kulunga ubwa Sporting Shooters Association.
Ukulingana na Mick O’Flynn, Uwiminineko mu Cifulo ca Mukalamba wa Park Conservation and Heritage na NPWS, bakalasa bane abasalilwe mu kulasa kwa kubalilapo balipokelele ukukanshiwa ukwafikapo ukwa bucingo.
Ba Martelly baliingisha no kupangisha imilapo akabungwe akapya aka Provisional Electoral Council (CEP) umuli bamembala pabula.
Aka ekabungwe ka CEP akaba Martelly mu myaka ine.
Umweshi wapwile ibumba lya butungulushi bwaba kateka lyalandile ukuti akabungwe ka CEP kaleke imilimo ngolubali lwantampulo isha kutwala icalo mupepi no kusala ukupya.
Ili ibumba lyali musango wa kwasukilamo ku kuilishanya ukushalefwaya ubu buteeko ubwasalangene konse-konse ukwatendeke mu mweshi wa Lusuba-lukalamba.
Ukuilishanya ukwaleba ukwabipa munshita shimo kwatendeke pa mulandu wakufilwa ukubako kwa kusala ukufuma mu 2011.
Ukufika ku cipendo cama iPodi 60 eyashimikwe ukuti tayalebomba bwino elyo kabili yalekaba sana, ukulenga ukuti kube ukwaka kwa mililo mu ncende mutanda no kusha abantu abali bane nefilonda ifinono.
Iciputulwa ca Bunonshi, Amakwebo ne Fyakupanga - Ministry of Economy, Trade and Industry (METI) ica calo ca Japan, citile calyumfwa amasanso ayali 27 ayakumine kuli ifi fibombelo.
Umulungu wapwile, ba METI balandile ukutila ba Apple balibeshibisheko ukutila kuliko na yambi amasanso ya kukabisha ayali 34, ayo batile "tayabipile sana". 
Iciputulwa cayaswike pa kweba ukutantalisha kwa ba Apple ukwa nsebo nga “icabulanda sana.”
Icinkukuma capitile ku ncende ya Mariana pa nshita ya 07:19 ulucelo ukukonka na inshita yakulya ku ncende (09:19 p.m. GMT pali Cisano)
Iofeshi lya ciputulwa icilolesha pa masanso mu Mariana lyatile takwali insebo sha fyaonaike muli iyi ncende.
Kabili incende ya Pacific Tsunami Warning Center yatile takuli icilangililo cakuti kuti kwaba amabimbi ukwisa ku mulundu.
Uwali kapokola waku Philippine akale ewikete abatandashi baku Hong Kong nunkole ilyo apokolwele sacha iyo banininemo mu Manila, umusumba ukalamba uwacalo ca Philippine.
Rolando Mendoza alilashile imfuti yakwe iya M16 Rifle pa batandashi.
Abaiketwe bunkole abengi balipusushiwa elyo abali mutanda (6) ebashininkishiwe ukufwa pali ino nshita.
Abantu mutanda (6) abaiketwe bunkole, ukubikapo abana nabakalamba, balilekelwako, pamofye nabakakopa aba Filipino.
Bakakopa ba fikope panuma babulile incende yakwa namayo umukote ilyo alefwaya ukubomfya icimbusu. Mendoza alilaswa imfuti nokwipaiwa.
Liggins akonkele muntampulo sha bawishi no kwingila mu ncito yafya miti.
Asambilile nga shing’anga wa bana nabanacifyashi (obstetrician) elyo atendeke ukubomba pa Auckland's National Women's Hospital mu 1959.
Ilyo alebomba pali ici cipatala Liggins atendeke ukufwailisha icilenga ukufyala utupopo munshita yakwe ilyo talebomba.
Ukufwailisha kwakwe kwalangile ukutila ngacakuti umuti wa hormone walipeelwe kuti walundako ukwanguka kwa kukula kwa ba pwapwa ba mwana uushilafyalwa.
Xinhua yapeele insebo shakutila bakafwailisha ba buteko balisangako “imbokoshi shafiita” shibili ishikopa ifya mu ndeke pali Citatu.
Abaleangala nankwe ubwangalo bwakufutushanya (wrestling) nabo baliya muloosha.
Tommy Dreamer atile “Luna ewali Namfumu wakubalilapo uwa bwangalo bwa Extreme. Kangalila wandi uwa kubalilapo Luna afwile inshita ya bushiku bwa myeshi ibili. Uwaibelako fye kwati niena. Umwanakshi uwakosa.” 
Dustin “Goldust” Runnels alandilepo ukutila “Luna ali fye uwaibelako nga ine... ndesubila ali muncende iisuma.”
Ukufuma pa bantu 1,400 abasalile mu kubangilila kwa kusala kwa 2010 ukwa fedelesheni, abo abakene ukuti ubuteko bwa calo ca Australia bube bwa cintubwingi balifulileko na 8 pesenti ukucila ifyo cali mu 2008.
Kangalila uuli ni Prime Minister Julia Gillard alandile pa nshita ya kampeni ya kusala kwa mu 2010 ukutila alesumina ukuti ubuteko bwa calo ca Australia bulingile bwaba bwabekala calo pa mpela ya butungulushi bwa kwa Queen Elizabeth.
34 pesenti ya abo abasalileko baletontonkanya mu musango umo wine, ukufwaya ukuti Queen Elizabeth II abe emfumu ya kushalikisha iya calo ca Austrailia.
Pali kapeleko ya kusala, 29 pesenti iya abo abacecetelwe basumine ukutila icalo ca Australia cilingile catendeka ukutekwa na bekala calo mu kwangufyanya, elyo 31 peseneti basumine ukuti ici calo tacifiwlie casanguka icakutekwa nabekala calo.
Kacimfya wa cikombe ca golide alingile ukusendamo ulubali mukowa kwa nsamfi ukwa 100m elyo na 200m elyo na mu kucimfyanya kutatu pa Mangalo ya Commonwealth, lelo pa mulandu wakuilishanya ukuti taleumfwa bwino alifumishiwamo mu kucimfanya.
Alifililwe ukunwa umuti uwa kucefyako ubukali bwakwe pa mulandu wakuti uyu muti walileshiwa muli aya Mangalo.
Curtis Cooper, kasambilisha wa nsamushi kabili pulofesa wa sayanshi ya kompyuta pa University of Central Missouri, nasangako inambala iyakulisha iingapatululwa ne ine ukufika ilelo pa 25 Janiwale.
Abantu abengi balishininkisha uku kusanga ukubomfya ifibombelo ifyalekanalekana mu kutendeka kwa mweshi wa Kabengele-kanono elyo yabilishie pali Cibili.
Ama kometi kuti yaba emusango wakuletelamo amenshi pe sonde pamo nefintu fimbi ifya organiki ifingapanga ama puloteni eyangatungilila ubumi.
Abasayanshi balesubila ukumfwikisha ifyo ama pulaneti yapangwa, makamaka ifyo Isonde lyapangilwe, ukufuma apo ama kometi yapunkanine ne Sonde kale sana.
Cuomo, uuli ne myaka 53, atendeke ubutungulushi bwabu gavana mu kutendeka kwa uno mwaka no kusaina ifunde umweshi wapwile ilya kusuminisha ukupana kwa baume na banakashi bekabeka.
Alandile mu kulosha ku amang’wing’wi aya ukutila “kusabaila no butempe bwa mashiwi ya mitekele”. 
Alelanguluka pa kwimininako mu kusala kwakwa kateka mu 2016.
NextGen musango wa mibombele untu FAA ilelanda ukuti kuti yasuminisha indeke ukupupuka intamfu ishipi no kupusushako imintapendwa yama galoni ya mafuta cila mwaka no kucefyako ukufumya kwa carbon.
Ibomfya tekinoloji iyaiminina pali setilaiti ukucila iya tekinoloji ya radar ya panshi pakusuminisha abapindulula imyendele ya ndeke ukumona cila ndeke mu kufikapo no kweba abaleensha ilyashi ilyafikapo sana.
Takuli imyendele naimbi iilelundwapo elyo na mashitima ya pa mushili tayaiminine pa Wembley, elyo no kwiminika kwa mamotoka pa ncende shakwiminikapo no kwensha tafilebomba pa mushili.
Umwenso wakubulisha kwa myendele walikusha isakamiko ilyakuti ubwangalo bukapatikishiwa ukucitikila mukati ka fikuulwa ukwabula ukutungililwa nabakutamba.
Ukufwailisha ukwasabanaknishiwe pali Cine mwi pepala lya Sayanshi kwalandile pa kupanga kwa musango uupya uwa fyuni pa Fishi fya Ecuadorean Galápagos.
Bakafwailisha ukufuma pa Princeton University mu United States na Uppsala University mu Sweden batile umusango uupya watendeke fye mu nkulo shibili, nangu cakuti uyu mulimo wasuminwe ukuti walisendeleko inshita iitali, pa mulandu wakusankana kwa kusandana pakati ka Darwin finch, Geospiza fortes, elyo na cactus finch iyendauka, Geospiza conirostris.
Ulubwe lwa golide kuti lwapangwa mu mimonekele iingi. Kuti yabulungilwa mu tupimfya utunono.
Kuti yatintwa no kubika mu ntambo iitali, iingapombwa no kupikulwa. Kuti yaumaulwa nangu ukupapatalikwa mu malata.
Kuti yapangwa iyasongoloka, no kukambatikwa ku fyela fimbi. Kuti yasongoloshiwa sana icakuti inshita shimo yalebomfiwa no kuyemfeshako ifikope ifyalengelwe ne minwe ya bantu mu fitabo ifyaleitwa "ifitabo ifyabeeka".
Ici citwa ukuti pH yama kemiko. Kuti wapanga icakumwenako ukubomfya amenshi ya kabeji iyakashika.
Amenshi ya kabeji yalaluka umubala ukulingana no bwingi bwa acid nangu amenshi (alkaline) ayalimo muli kemiko.
Icipimo ca pH cilalangwa no bwingi bwama ion ya Hydrogen (H iya muli pH) muli kemiko iilepimwa.
Ama ion ya hydrogen ma proton ayo ama electron yayako nayafumishiwamo (apo ama atomu ya Hydrogen yakwata proton imo na electron imo).
Sankanyeni ubunga bonse bubili ubwauma elyo, ukubomfya iminwe iya busaka, bulungeni muli boola.
Umutonshi uuli ku minwe yenu walabombela pamo ne fipaapa fya kunse, ico icalaumfwika icakusekesha no kupanga icipaapa icakosa.
Imisumba ya Harappa na Mohenjo-daro yalikwete ifimbusu fya kukumpa mupepi namu ng'anda shonse, ifyakuminkanishiwe ku nshila sha busali ishapangwa mu musango uwakupapa.
Ifyashalako ku nshila sha busali fyalisangwa mu mayanda ya misumba ya ku Minoan iya Crete na Santorini mu Greece.
Kabili mwali ne fimbusu ifyali mu ncende sha kale isha Egypt, Persia na China. Mu bwikashi bwaku Roma ifimbusu inshita shimo fyalesangwa mu ncende shakusambilamo isha cintubwingi umo abaume na banakashi bonse balesankana mumo mwine.
Nga mwatumina umuntu uuli ukutali ukuli amakana ya milundu, ninshi mulebomfya setilaiti.
Setilaiti ya mulwelele ilapokelela foni yenu nokuibwesesha panshi, mupepi nelyo line fye.
Setilaiti yatuminwe mulwelele na roketi. Abasayanshi babomfya ama telesiokopu mulwelele pantu ulwelele lwe Sonde (Earth) lulafulunganya ulubuuto lwesu lumo ne mimwene.
Kulafwaikwa roketi iikulu iilepele amafiiti ukucila pali 100 pakutwala setilaiti nangu telesikopu mulwelele.
Umupeto walicinja icalo mu misango iyakupapa. Icintu icakulisha ico umupeto wacita kuli ifwe kutupeela imyendele iya kwangufyanya kabili iyayanguka.
Umupeto walitupeelako ishitima, motoka, elyo ne misango naimbi iya myendele.
Mwisamba lya ifi mwaliba inama shimbi ishiliko pakati ishilya inama shimbi ishacepako ukufuma pa tululu ukufika na ku njili no tutili.
Mu kulekelesha, kwalibako inama nashimbi ishinono (ukubikapo na ba puushi ba mu ng’anda) isho ishilya utunama tumbi utunono sana pamo nga utushishi, tu kwindi, ba mulinso no tuni.
Inkama ya kuya pa ntanshi kwa ishi nama lyashi lyakwishiba ico shingacita, umulimo uwaibela untu cila nama yakwata uwailenga ukuti ilacimfyanya neibiye.
Inkalamo nifipuushi ifyatemwa ukwangala, ukwikala mu mabumba yashiko ayakalamba ayetwa imikuni (prides).
Imikuni ya nkalamo isangwamo ishilume ukufuma pali imo ukufika pali shitatu isha lupwa lumo, pamo ne shikota ukufika ku makumi yatatu.
Ishikota ilingi shalyampana neshinankwe mu ndupwa, ukuba lupwa ulukalamba ulwabanyina ne nkashi.
Imikuni ya nkalamo ibomba cimo cine nemikuni (packs) yaba mumbwe nangu imbwa, inama kucakusungusha ishapalana ne nkalamo (lelo te fipuushi fimbi ifikulu) mu mibeele, elyo kabili ishabipa nganshi kufyo shilya.
Inama imo iyakwata sana ulubilo, imbwili ya mishilwa (tiger) kuti yanina (nangu cakuti teti ikwanishe bwino), ukowa, ukutoloka intamfu iitali elyo no kutinta pa miku isano ukupashanya ku maka ya muntu uwakosesha.
Imbwili ya mishilwa (tiger) yaba mwi bumba limo line (Genus Panthera) nge nkalamo, imbwili ya mabala (leopard) elyo na jaguar.
Ukubuluma kwa mbwili ya mishilwa kwalipusana sana no kubuluma kwa nkalamu, makamaka nga ya buluma sana amaka ya ku koloma kabili ayakupunda.
Ama ocelots yalitemwa ukulya inama ishinono. Kuti yaikata bakolwe, insoka, tukwindi ne fyuni nga cakuti yengakwanisha. Mupepi ne nama fye shonse isho ocelot ilunga shinonopo pali yena.
Abasayanshi batontonkanya ukutila ama ocelot yakonka no kusanga inama shakulya (isho shipaya) ukupitila mucena, ukununsha muntu shacipita pa mushili.
Kuti shamona bwino sana umwafita ukubomfya imimwene ya bushiku, elyo no kwenda mu mutalalila sana. Ama ocelot yalunga inama shakulya ukupitila mu kuifungushanya ukupalana ne ncende elyo no kutolokela inama.
Ilyo ibumba ilinono ilya fintu ifya mweo (impendwa iinono yapatuka ukufuma ku mpendwa iikulu uko yafumine (kwati nifilya ngafyaselela ku lupili lumbi, nangu umumana, nangu ngacakuti fyaselela ku cilila cimbi icipya icakuti tekuti cibe icayanguka ukubwelela uko fyafumine) fikaisanga mu ncende iyaibela ukucila uko fyafumine kale.
Iyi ncende iipya yalikwata ifya kubomfya ifya pusanako elyo ne fya kucimfyanya nafyo ifyaibela, kanshi impendwa iipya ikafwaya ifintu ifipya ifyakuti ikabeleshe pakuba kacimfyanya uwakosa ukucila ifyo fyalekabila kale.
Impendwa ya bwikashi iyashele yena tayacinja nangu fimo, icili ileikala fye mu musango umo wine nga kale.
Mukuya kwa nshita impendwa ya bwikashi iipya yatendeka ukubelesha ku ncende iipya, yatendeka ukupusanako mu mimonekele kuli ilya iyashala.
Kuli pelepele, panuma ya makana nangu imintapendwa ya myaka, ishi imbali shibili isha mekashi shikamoneka isha pusaninina fye icakuti tekuti shitwe shimunyina.
Twita uyu musango wa kwaluka nga ukwikala pale-pale (spaciation), icilepilibula fye ukupangwa kwa cintu mu musango uupya. Ukwikala pale-pale cintu cimo ico mushingalesha kabili cintu icikankala mu kwaluka kwa fintu.
Ifimemwa filapanga oxygen intu abantu bapeema, elyo fyena fingisha carbon-dioxide iyo abantu bafumya (ekutila ukupemena kunse).
Ifimenwa filaipangila ifyakulya fyafiko ukufuma ku kasuba ukubomfya umilimo wa photosynthesis. Kabili filapanga ne cintelelwe.
Tulapanga amayanda yesu pamo ne fya kufwala ukufuma ku fimenwa. Ifyakulya ifingi ifyo tulya fifuma ku fimenwa. Ukwabula ifimenwa, inama tekuti shibe no bumi.
Icinama icitwa ati Mosasaurus cali cinama icalelya inama shinankwe sana pali ilya inshita iyaciko, kabili ta caletina nelyo cimo, kano fye ifinama finakwe ifi ma Mosasaurus.
Ameno yaciko yali sumwa kabili yalitwaa ukucila pa myeele 70, ukubikako na pambi pa muulu wa mukanwa kaciko, ekutila takwingabako apa kubutukila inga cakuti pali icali no kupita mupepi.
Tatwaishiba bwino bwino, lelo cimoneka kwati limbi calikwete ululimi ulumoneka kwati lwa nsoka. Calelya ifyakulya pamo nga bafulwe, isabi ilikalamba, fi mosasaurs fimbi, nakalimo califye cinama icalelya ifinama finankwe.
Nalyo line calesansa fyonse ifyaleingila mu menshi; na ci dinosaur icikalamba pamo nga ci T.rex te kuti filingane iyo.
Nangu cakuti ifyakulya fyabo ifingi kuti fyaba ifikaya kuli ifwe, aba Roma balikwete icakaniko cabo ica fintu ifyaibela kabili ifyakupapa ifya mitebeto yabo, ukubikapo na kapoli, pikoko, inkola elyo no musango wakakwindi kamo eketwa dormouse.
Ubupusano na bumbi ubwalipo bwa kutila abapina na bana mayo balelya ifyakulya fyabo ninshi na bekala mu fipuna, lelo abaume abakankala bena batemenwe ukukwata imitebeto pamo ku ncende uko bengekala mu mbali ninshi balelya ifyakulya fyabo.
Imilile ya kale iya ciRoma te kuti isangwemo ifyakulya ifyaishile ku Europe ukufuma ku America nangu ukufuma ku Asia muma myanda ya myaka iyakonkelepo.
Ku ca kumwenako, tabakwete amataba, nangu matimati, nangu ifyumbu, nangu fye ni kooko, elyo tapali nangu umo pa ba Roma abakale uwatalile alyapo kalukuluku.
Ebena Babele bakuulile cila kamo aka tu-lesa twabo itempele lya kubalilapo ilyaletontonkanishiwa nge ng’anda ya kalesa ako.
Abantu baleleta amalambo kuli tu-lesa elyo naba bashimapepo baleesha ukubombela pa makabilo yacila ka-lesa ukupitila mu kusefya ne mitebeto.
Cila itempele lyalikwete ulubansa lwe tempele ulwaisuka elyo ne tempele lya mukati umo bashimapepo bengengilafye beka.
Inshita shimo ama piramidi ayapangwa nge mpungu, ishitwa ama ziggurats, yalikuulilwe ukuba ulubali lwa matempele.
Pa mulu wa lupungu pali icinyumbanyumba icakwa lesa wabo.
Mu nshita ya miceele ya kukaba ku Middle East, ing'anda tayali iikankala sana.
Ubwikashi ubwingi ubwa lupwa lwaci Hebere bwaleba nipalwalala.
Banamayo baleipikila mu lubansa; amashitolo yalifye matebulo ayaisuka ukulosha mu musebo. Amabwe eyalebomfiwa ukukuulila amayanda.
Takwali imiteengo ya fimiti iikulu mu calo ca Canaan, kanshi ifimiti fyali ifyakosa umutengo.
Ubwikashi bwamu Greenland bwali ubwa salangana. Mu Norse sagas batila ukuti Erik the Red atwelwe muli bunkole ku Iceland pa mulandu wa kwipaya, elyo lintu aleenda ukuya ku kabanga, asangile Greenland no kuinika ifyofine.
Lelo nangu cakuti alisangile iyi ncende, imitundu yama Eskimo yali ninshi ilekalamo pali ilya nshita.
Nangu cakuti cila calo cali camu ‘Scandinavia’ palipo ubupusano ubwingi pakati ka bantu, imfumu, intambi ne milumbe pakati ka Denmark, Sweden, Norway na Iceland.
Nga cakuti mwalitambapo ubunkolanya ubwakuti National Treasure, kuti mwatontonkanya ukuti mapu ya kwakusanga ubunonshi yalembelwe kunuma yacipepala ca Kulwila kwa Buntungwa (Declaration of Independence).
Lelo, ico te cishinka. Nangu cakuti palibako fimo ifyalembelwe kunuma ya ici cipepala, tayali ni mapu ya ubu bunonshi.
Ifyalembelwe kunuma ya cipepala ca Declaration of Independence mashiwi ayakuti “Icipepala ica Kulwila kwa Buntungwa icapa 4 Cikungu-lupepo 1776”. Aya mashiwi yasangwa mwisamba lya ici cipepala ngamwacipilibula.
Nangu cakuti tapaba nangu umo uwaishiba uwalembele aya mashiwi, caishibikwa ukutila mu kutampa kwa kubapo kwa ciko, icilundwa icikalamba ica ici cipepala (icalepa ama inchi 29¾ mu butali elyo na 24½ mu bwipi) califungilwe pa kucisunga bwino.
Kanshi, kuti caba ukuti aya mashiwi yalundilwekofye nge cishibilo.
Ukupona kwa D-Day ne mbuli shimbi isha konkelepo kwalilengele ukuti akapinda ka kukuso aka calo ca France kalubuke, lelo akapinda ka kukulyo kena kali ninshi takalalubuka.
Katwalililepo ukutekwa na ba “Vichy” French. Aba bali bena France abapangile umutende nabena Germany mu 1940 no kubombela pamo na balebasansa mu nshita yakubalwisha.
Pa 15 Akasaka-ntobo 1940, Abalwani basanshile akapinda ka kukuso aka France, uku kusansa ukwaleitwa “Invasion Dragon”.
Mu milungufye ibili abena America elyo ne mpuka sha Free French shalilubwile akapinda ka kukulyo aka France no kwamba ukwalukila lwaku Germany.
Ukutumpuluka kwa buyantanshi cibelesho cimo icayakanishiwa ne bumba lya bantu abengi abekala no kubombela pamo, incende ya bwikashi.
Ishiwi lya kutumpuluka lyafuma kwishiwi lyaci Latin civilis, icipilibula ubwikalo, mukwampana kuci Latin civis, icipilibula abekala calo, elyo na civitas, icipilibula umusumba nangu umusumba-wa-calo, elyo ici kabili cilondolola ubukulu bwa iyo ncende ya bwikashi.
Imisumba-ya-fyalo eitangilila ifyalo. Ubwikashi ubwatumpuluka cilepilibula ukuti ukwakana kwa bwishibilo ukupita mu nkulo ishingi, ifishilano ifyabelelela no kusabankanishiwa ukwalinga.
Ifishilano ifinono ilingi filaluba ukwabula ukushako imilumbe iili yonse iya kushininkishishako elyo no kufilwa ukwishibikwa ngo bwikashi ubwa cishinka.
Mu nshita ya Nkondo ya Kulubulwa kwa bena America ukufuma ku Britain, imisumba ikumi na itatu eyabalilepo ukupanga ubuteeko ubwanaka—ubwa kwete Ing’anda ya Mafunde (Congress) nge cilundwa fye cimo—mwisamba lya fyalembwa ifya Articles of Confederation.
Ing’anda ya Mafunde tayakwete amaka aya kupanga imisonko, elyo, pa mulandu wakuti takwali akabungwe ka buteeko aka calo nangu aka kupingula imilandu, yashintilile pa bakalamba ba misumba, abo inshita ishingi tabalefwaya ukubombela pamo, pakuti benga fikilisha imilimo yaiko yonse.
Kabili tayakwete na maka aya kufumyapo amafunde ya misonko na malipilo yambi pakati ka misumba.
Ifyalembwa fyalekabila ukusuminisha ukwabula ukutalikako ukufuma ku misumba yonse ilyo tafilayalulwa elyo iyi misumba yasendele ubuteeko bwa calo nge cintu icishakwete amaka icakuti abeminishi baiko ilingi tabalesangwako.
Ibumba lya bwangalo bwa mupila ilya calo ca Italy, ukukonkana ne lya ku Germany ebumba ilya bubili ukubomba bwino sana mwi sonde lyonse elyo kabili elya cimfishe ne cikombe ca FIFA World Cup mu mwaka wa 2006.
Pa mangalo ayaya ululumbi paliba umupila waku makasa, hockey yapali aisi, hockey yakushelela pa tupapatu elyo no kwensha kwama motooka ukwa F1.
Amangalo yapa mwela yaishibikwa sana mu ncende shaku Kapinda ka Kukuso (Northern), umo abena Italy balecimfyanya mu mangalo ye sonde lyonse pamo na mangalo yama Olympic.
Icalo ca Japan calikwata ifishi mupepi na 7,000 (icishi icikalamba citwa ati Honshu), ici calilenga icalo ca Japan ukuba icishi icikalamba icalenga 7 mwi sonde lyonse!
Pamulandu wa kukolongana/ibumba ilya fishi ifyo Japan yakwata, icalo ca Japan lyonse cilandwa mu mashiwi ya mipangilwe ya calo nga, “ibumba lya fishi” (archipelago).
Ukutendeka kwa calo ca Taiwan kwafuma kunuma sana mu mwanda wa myaka uwalenga 15 uko bakensha wa mato abaku Europe balepita no kulemba ishina lya cishi nga Ilha Formosa, nangu icishi icayemba.
Mu mwaka wa 1624 akampani ka Dutch East India kalipangilepo incende ya kwikalapo lwa ku masamba ya Taiwan, ukutendeka ukwalula kwa mipangile yakale iya nseke no kwingisha ababomfi ba ku China incito sha kubomba mu mabala ya mupunga ne fisali.
Mu 1683, impuka shabashilika ba Qing dynasty (1644-1912) batendeke ukutungulula akabanga ka Taiwan ne ncende sha mumbali ya mumana isha ku kapinda ka kukuso no kubula Taiwan nga pulovinsi ya Bufumu bwa Qing mu 1885.
Mu mwaka wa 1895, panuma ya kucimfya mu Nkondo ya Bumo iya Sino-Japanese (1894-1895), ubuteeko bwa Qing bwasaine Ukulanshanya kwa ku Shimonoseki, umo bwafumine mu butungulushi bwa Taiwan no kupela icalo ca Japan, icatungulwile ici cishi ukufika mu 1945.
Incende ya Machu Pichu yalikwata ifintu fitatu, apali Intihuatana, Itempele lya Kasuba, elyo no Muputule wama Windo Yatatu..
Ifikuulwa ifingi pampela ya mudadada wa fikulwa fyalikuulululwa pakupeelako abatandashi umusango uusuma uwakwishiba ifyo fyalemoneka pakubala.
Ilyo cafikile mu mwaka wa 1976; ukufika ku mapesenti amakumi yatatu aya Machu Pichu yali ninshi naikuluulwa cipyacipya.
Ku ca kumwenako, ukukopa ukwaseeka sana mwi sonde ukwafikope ifyaiminina ni 35mm, ubo ubwali ebukulu bwa fyumu ubwaliko sana pa kupwisha kwa mikopele ya analogu.
Nalelo line icili ilapangwa, lelo icikankala cakuti ubukulu bwaiko bwali pyanikishiwapo ne fitunshitunshi fya dijito ifyakwata imisango ya kukopela iya ma sensor.
Umusango wa 35mm nakuba, waba mu kufulunganishiwa, ni 36mm mubwipi elyo na 24mm mubutali.
Imipimine ya uyu musango (ukwakanya ne kumi na fibili pa kukwata ubwasuko ubwa cipendo icikulu cimo) kanshi bwamonwa ukuti bube ni 3:2.
Imisango iingi iyaseeka (ulupwa lwa misango ya APS, ku ca kumwenako) yalilingana nangu ukupalama sana kuli iyi mipimine.
Ifunde lya fitatu ilya fulunganishiwa sana kabili ilya sushiwa lifunde ilya yanguka ilya kupanga ifintu ifya maka elyo lubali lumbi mulesungilila icipimo cimo icankonka mu cikope.
Calanda ukuti inshila iibomba bwino ku cintu icikulu ico mulebombelapo ni ncende apakumanina imishilwa ibili ukupatukanya icikope muli fitatu m ubutali na mwi samba (moneni icakumwenako).
Mu nshita ya kale iya bena Europe, icilonganino caba Katolika icaishile nonka ifyuma sana no ku kwata amaka, balitampile uku ci fwailikisha no ku cilolekeshapo sana.
Ukucila pa myaka ikana limo imipepele ya bena kristu yalikatenye pamo imisumba ya Europe te mulandu na kupusana kwa mitundu, indimi kabili na fibelesho.
Ukubapo kwa maka kwali kumine bonse, ukutendekela ku mfumu ukufikila na ku muntu yaweyawe.
Cimo icikalamba pa fisumino fya bena kristu cakuti ifyuma filingile ukubomfiwa pa kufumyapo ukucula na ubucushi eco indalama ca mu filonganino shabelako.
Umutwe wa maka ya macalici wabelele mu Roma ukucila pa myaka ikana limo kabili ukukwatisha amaka na indalama kwalilenga abengi ukutendeka ukutwishika nga cakuti icishilano nelyo icisumino calekonkwa no kufikilishiwa.
Panuma fye ya kutendeka kwa bunkalwe, icalo ca Britain cabikileko abashilika ba pali beemba aba kucilikila icalo ca Germany.
Uyu mulimo walibombeke bwino sana, ukuputulako ifyalefwaikwa sana ukubomfiwa mu mpuka sha bashilika pamo na bekala calo, nangu cakuti ukucilikila kwalitobele ifunde ilyasuminishiwe ne sonde lyonse no kushininkishiwa no kulanshanya ukwingi ukwe sonde lyonse ukwa myanda ya myaka iyakunuma.
Icalo ca Britain cateyele utupata mu menshi ye sonde lyonse pa kucincintila amato ukukana ingila mu ncende shonse isha pali beemba, ukuleta ubusanso naku mato ayaleipitila fye.
Pa mulandu wa kuti kwali ukwasukako ukwapelebele kuli uyu mungalato, icalo ca Germany caleenekela ukwasuka kumo kwine na ku nkondo yabo iyabula ukukanishiwa iya fyombo fyapanshi ya menshi.
Mu myaka yamuma 1920, imibele ya bekala calo ne fyalo ifingi yali niyo iya kufwaisha ukuti kube umutende no kwikala akatalamukila weka.
Panuma ya kumona impasase no bunkalwe bwa nkondo mu nshita ya Nkondo ya Bumo iye Sonde Lyonse, ifyalo fyasalile ukutaluka kuli iyi mikalile nakabili mu nshita sha ku ntanshi.
Mu mwaka wa 1884, Tesla aselele ku United States of America kukuyasumina incito ku Kampani ka Edison mu Musumba wa New York.
Afikile mu US ne ndalama 4 cents mwi shina lyakwe, icitabo ca mishikakulo, ne nkalata ya kulondololwa ukufuma kuli Charles Batchelor (kangalila wakwe pa ncito ya kushalikisha) iya lembelwe ukutuma kuli Thomas Edison.
Icalo ca China ya kale calikwete umusango uwaibela uwa kulangishishamo inshita isha pusanapusana; cila ciputulwa ca nshita ya China nangu cila lupwa ulwali mu maka lwali ni nshita ya buteeko iyaibela.
Kabili pakati ka cila nshita ya buteeko palipo inkulo ya kupatulukana kwa ncende shama fitungu. Inshita iyaishibikwa bwino pali ishi ni nshita ya Mabufumu Yatatu aya epoch iyaliko pa myaka 60 pakati ka Buteeko bwa Han no bwa Jin.
Muli ishi nshita ubulwi ubwakakata bwalicitike pakati ka ba ku bufumu abengi abalelwila icipuna ca bufumu.
Mu lyashi lya kale ilya bena China, Ubufumu Butatu bwaliko pali ilya nshita bwali bwa kusumya umulopa no kwipayana kwa makana ya bantu pa mulandu wa kulwila ubufumu ubukalamba ubwali ku cipango ca Xi'an.
Kwalibako ifintu ifingi ifitumbuka mu mashiwi ya mikalile ne mitekele pamo nga ukupenda kwa kubomfya ifipimino, ukusela ukufuma ku kusumina fye fyonse ukuya ku fikomo fya cintubwingi, ubwine bwa calo elyo no kusumina ukutila icalo ca bekala calo bonse kabili te ca kwa kateeka fye umo.
Kabili panuma ya Kwalula kwa Buteko incito shalifulile ku baume bonse abalefwaya no kusuminisha ukuti abo bonse abalekabila sana kabili abengakwanisha kuti batendeka ukubomba.
Cimo cine ecali naku bushilika pantu mu nshita ya kukwata intepa isha fifulo ukushintilila pali kilasi nomba shaleshintilila pa kukwanisha kwa kubomba.
Ukupoka kwa Buteko ku France nako kwalikoseleshe abantu abengi abatitikishiwe mu ncito shabo abamu fyalo fimbi ukuti nabo batendeke ukulwisha ukupoka ubuteko.
Muhammad alisekelemo sana mu malyashi ukucilafye pa bumi bwakwe ubwabula ubuyo. Cila nshita aleya ku lucengo ulwaishileishibikwa nga “Hira” pa lupili lwa “Noor” (ulubuuto) mukuya pitulukamo mu mweo wakwe.
Ulucengo ulwine, ulwakokwele pa nshita iitali, lulapeelako icimonwa icamonekesha ica bwampano bwa kwa Muhammad ubwa kumupashi.
Ulucengo ullwaba pamulu wa mpili shaku kapinda ka kukuso aka musumba wa Mecca, lwalitaluka sana ukufuma kwi sonde lyonse.
Nakuba, tacaba icayanguka sana ukulusanga nangu cakuti umuntu alishiba ukuti eko lwaba. Ilyofye waingila mukati ka lucengo ninshi wabafye weka umupwilapo.
Takuli nangu cimo icakumoneka ukucila pa lwelele ulwa buuta elyo nempili isha shinguluka. Finono sana ifya mwi sonde ifingomfwika nangu ukumoneka ilyo uli mukati ka lucengo.
Icikuulwa Icikalamba ci Piramidi ica ku Giza ecintu fye cimo pa fipapwa fye sonde cinelubali icicilipo ukufika ilelo.
Icikuulwa icakuulilwe nabena Egypt mu mwanda wa myaka uwalenga butatu BCE, ici Cikuulwa Icakulisha nicimo pama piramidi ayengi ayakuulilwe pa kucindika Farao uwafwa.
 Incende ya Giza Plateau, nangu "Giza Necropolis" mu Mupokapoka wa Bafwa yalikwata ama piramidi ayengi (apaba neyi piramidi iyakulisha), inshishi ishinono ishingi, ametempele, pamo ne cibumbwa ca Shimweshimwe icikulu icitwa Sphinx.
Icikulwa icikalamba cali ca kushikamo imfumu Pharao Khufu ku kulanga umucinshi, kwali na utukuulwa utunono utwakushikamo imfumu, inshishi, kabili na matempele yalikuulilwe ku kucindika abakashi na balupwa ba mfumu Khufu nga bafwa.
Akeshibilo ka “buta bwa pamulu” kamoneka nge cilembo ca V “akeshibilo ka buta bwa panshi” kamoneka nge sitepo nangu sikweya iishikwete icapanshi. 
Akalangililo ka pamulu kapilibula ukutila ulingile watendekela panshi elyo wasunka ubuta, elyo aka panshi kapilibula ukuti ufwile watendekela pali cula (palya pantu ukuboko kobe kwikatile ubuta) no kutinta ubuta.
Ubuta bwa pamulu ilingi bupanga iciunda icanakilila, elyo ubuta bwa pansi bupanga iciunda icakosa elyo icashimpika sana.
Muyumfwe aba kakuluka ukulembamo ifishibilo fyenu, lelo mwibukishe ukutila ifishibilo fya buta ifyalembwa fyabelako pamulandu wa nyimbo, kanshi lyonse fye filingile ukucindikwa.
Imfumu iyatiinine sana iye shina lya Louis XVI, Namfumu Marie Antoinette, abana babo babili (Marie Theresse uwa myaka ikumi na umo (11) elyo na Louis-Charles uwamyaka ine pamo ne nkashi ya Mfumu, Mama Elizebeth, pa bushiku bwa 6 Ulusuba-lukalamba, 1789 balipatikishiwe ukubwelela ku Paris ukufuma ku Versailles ne bumba lya ba namayo ba pa mushika.
Mwi celeta, baendele ukubwelela ku Paris ninshi nabashingulukwa ne bumba lya bantu abalepunda no kubilikisha ifintinya ku Mfumu pamo na Namfumu.
Ibumba lya bantu lya patikishe ukuti Imfumu na Namfumu besule amawindo ye celeta lyabo.
Pa nshita imo membala umo mwibumba alimishe umutwe wakwa kalinda wa bufumu umo uwaipaiwe pa Versailles ku ntanshi yakwa Namfumu uwali no mwenso nganshi.
Indalama shaposelwe ku bulwi mukufuntula kwa maka ya buteko ukwa U.S. imperialism mu kucimfya kwa calo ca Philipines shalipilwe na bena Filipino abene.
Balipatikishiwe ukulipila imisonko ku buteko bwa U.S. pakulipila inkongole ishingi isho bakwete elyo ne ndalama shakulunda pama bondi ayalebikwa mwi shina lya buteeko bwa Philippine ukupitila mu ng’anda sha ma banki isha mu Wall Street.
Mu cishinka, ubukumu bwa ndalama ubwingi ubwafumine muli uku kupokolola kwa ndalama ku bena Filipino bwali no kuba mu bunonshi bwa U.S. imperialism.
Pa kumfwikisha bwino ilyashi lya Templars umuntu alingile ukumfwikisha ilangulushi ilyalengele ukupanga kwa ili ikambisho.
Inkulo umo ifi fintu fyacitikile yaishibikwa nga High Middle Ages inshita ya milumbe ya calo ca Europe mu myanda ya myaka iyalenga 11, 12, na 13 (AD 1000–1300).
Inshita ya High Middle Ages yakonkele pa nshita ya Early Middle Ages no kukonkeshiwapo ne nshita ya Late Middle Ages, iyo ukupitila mu kupenduluka yaisapwa mu 1500.
Ishiwi lya kuti Technological determinism lyali bimbwamo imitontokanishishe iya pusanapusana iingi, ukutapila pa kusongelekesha kwa technology nelyo pa bucindami bwa technological no kufika ku cishinka cakuti ubumi bwa bantu bulomfwana ne fisambilisho fya science nefyo fya suminishiwa pali technology.
Ilingi ukwilula kwa technological determinism kwakwata imisango yakumwenamo ifintu ibili: ukuti ubuyantashi ubwa ifyakutukutatukuta ifine bukonka inshila iyacila pa ntambi nefya cifyalilwa, elyo nokuti ifyakutukutatukuta fyalikwata amaka yakupilibulako imikalile ya cifyalilwa ukucila ifyo ifisambilishiwa.
Ica kumwenako, nalimo bambi kuti batila ukuti icimbayambaya cilalenga kwaba ubuyantanshi bwa kupanga imisebo.
Nangu cibe fyo, ukwangalila imisebo icalo conse te kwinga leta fye ubuyantashi ubwa bwikashi bweka pa ku bomfya ifimbayambaya fye ifinono, lelo inshila ishipya shile pangwa pa kuti kube ukucefyako indalama ishiposwa pa kukwata ifimbayambaya.
Uku kwata ifimbayambaya ifingi kulalenga kwaba amasanso ayengi nganshi aya pa misebo, ici cilalenga kwaba ukupangapanga inshila ishipya isha kusakamana ubumi bwa bantu aba lolenka na masanso ya pa musebo no kuba wamya.
Imilimo ya Romanticism yalikwetemo ifintu ifingi ifya kulolesha pa fishilano, ukufuma kuli ba kalemba pamo nga Goethe, Fiche, na Schlegel.
Mwi langulushi lya Romanticism, imipangilwe ye sonde eyalepanga abantu, elyo mukuya kwa nshita intambi ne fishilano ifyakumine ku mipangilwe ye sonde fyalimine, elyo ifi, ukuba mu bwampano ne ncende ya bwikashi, fyaliwemepo ukucila amafunde ayalepatikishiwa pa bantu.
Mu nshila imo ine iyo Paris yaishibikilwamo nga umusumba uukalamba uwa fashoni mu calo pali lelo, efyo cali na kuli Costantinople, iyo iyayishibikwe nga umusumba uukalamba uwa fashoni yapa kale mu Europe.
Ukutula mu 400 A.D ukufikila na mu 1100 A.D calishibikwa ku bantu abengi sana ukuti ni ncende ya pankatinankati apa tendekele ifya kwikala na ukufwala bwino kabili na ukucindamikwa ngo mukankala sana
Munshita ya ikumi na babili iya mwanda umo ukubapo kwa kuko kwali bwelele panshi nakucilisha cali nipa mulandu wa cishinka cakuti abantu abalelwisha sana pafya mipepele bali bwelelemo na ifya buupe fyabo pamonga siuku na mabula ayanunkila ayetwa ama sipaisi aya kwatishe umutengo sana ukucila nefyo bale shitisha pa mushika wa Byzantine.
Nipali iyi nshita elyo bacinjishe ishina lya ncende ya Contantinople iya leitwa ati Fashion Capital no kupeela ishina ili incende ya Paris.
Umusango wa Gothic waishilemonekela mu nshita ya pakati ka myanda ya myaka iyalenga 10 na 11 elyo ne yalenga 14.
Pa kutendeka imifwalile yaletungululwa sana no lutambi lwa bena Byzantine abaku kabanga.
Nangu cibefyo, pamulandu wa kuwayawaya kwa milanshanishishe, imisango yaku masamba yaleshalilako pa myaka 25 ukufika 30.
Ukuya ku kupwa kwa Middle Ages abaku masamba ya Europe batendeke ukupanga imifwalile yabo abene. Cimo pa buyantanshi ubwapali ilya nshita pamulandu wa nshita sha bulwi (crusades) abantu batendeke ukubomfya amabatani pakumanga ifyakufwala fyabo.
Ubulimi bunono bulimi ububombwa pamulandu wa kulima fye ifyakulya ifyalinga pa ku kwanisha ubukabilo bwa mulimi no lupwa lwakwe.
Ubulimi bunono bwalyanguka, ilingi bubomfya umufundo wa mu mushili, umusango wa kubomfya imbuto sha kuisungilafye ishabelesha kuli iyo ncende ukubikapo no kukabusha kwa filimwa nangu imisango imbi iya yanguka pa kufushako ubusomboshi.
Ukulingana ne fyo cali kale abalimi abengi baliibimbile mu bulimi bunono elyo ici cicili cilacitika mu fyalo ifingi ifiletumpuluka.
Intambi sha kuipangila shilaleta abantu pamo abakwete amatontonkanyo yamo yene abalemona kwati nabalekeleshiwa ne mikalile ya bantu bambi no kusuminisha ukuti baipangile amano ya kwishibikwa abene.
Intambi sha kuipangila kuti shaba ishaibelako pa mulandu wa mushinku, umutundu, kilasi, incende, elyo na/nangu jenda yakwa membala.
Ifikomo ifilondolola ulutambi lwa kuipangila ukuba ulwa kwikalilila kuti fyaba ifikumine ku citundu, ubusuma, amapepo, imitekele, ifikumine ifyupo, imipangilwe ya ncende, nangu ukusankanya kwa ifi fikomo.
Ba membala ba lutambi lwa kuipangila ilingi baleshibisha bu membala bwabo ukupitila mu kubomfya no kwishibisha kwa misango ya mikalile, apali imifwalile, imibeele, elyo ne milandile.
Umusango umo uwaishibikwa sana uwa kulangilamo ubukankala bwa kwampana na bantu bambi kubulako ifimpashanya fya milandu imo iya yafya umo abana abakuti, ukupitila mu kulekeleshiwa, ishamo, nangu ukucushiwa ukwa kukutemwa, tabaleyampana bwino na bakalamba ilyo balekula.
Abana bamusango uyu betwa ukuti “ba cintomfwa” nangu aba ciwowo. Abana bamo balakomenenwa (ilingi line abafyashi babo ebabakomena); abana balabalekelesha pa mulandu wa kulwala kwabo ukwa mu kutontonkanya nangu ku mubili. 
Abana bacintomfwa balapita mu kucushiwa ukwingi sana nangu ukupakaswa ilyo tabalabasha beka nangu ilyo tabalabutuka.
Bambi nabo batunganishiwa ukuti bakushiwe ne finama; bambi nabo cishimikwa ukuti bakuliile mu mpanga palwabo abene.
Ilyo umwana akushiwa ne nama umupwilapo, umwana cintomfwa alalangisha imibeele (iikumine ifyaku mubili) iyapalana sana ne mibele ya nama iya mukushishe, pamo nga ukutiina nangu ukukanafwaya ukuba na bantu bambi.
Ilyo ukusambilila ukukumine imilimo kulingile ukulenga amasambililo ukwanguka no kuwaminako, ukutungilila umusambi kulabomba bwino ukucilapo.
Ukutungilila umusambi te musango wa kusambilila lelo bwafwilisho ubupelwa kubantu abalepita mu kusambilila ifintu ifipya pamo nga ukubomfya pulogilamu yapa kompyuta nangu ukutendeka umulimo uupya.
Ukutungilila umusambi kuti kwaba kwapa fitunshitunshi nangufye ukwacinso ne cinso, mu musango umbi, kafundisha ali nga umusango wa cakutungilila cimo cine fye na kamuntu ka cipepala akasangwa muli Microsoft Office.
Ifyakutungilila ifyapa Fintunshitunshi ma sofutiweya ayabikwamo kale ayapangilwa ukwipusha, ukupatikisha, no kulondolola inkonka isho ishingaba ishakosa ku musambi ukubomba palwakwe eka.
Abana balabikwa mu Ncende sha Kusungilwamo pa milandu iyalekanalekana ukufuma ku kulekeleshiwa, ukucushiwa, elyo fye na pa mulandu wa kwibilwa.
Takuli umwana nangu umo uulingile ukukulila mu ncende iishile mukusha bwino, ukumusunga nangu ukumusambilisha, lelo ici cilacitika.
Tumona ukuti Incende sha Kusungilamo Abana shifwile shaba nincende ishabucingo kuli aba bana.
Umusango wesu uwakusungilamo abana ulingile ukubikako amayanda ayasuma, aba kubasunga aba mutembo, amasambililo ayasuma, elyo no kutangatwa kwa bumi ukusuma.
Uko basungila abana kufwile kulepeela abana fyonse ifyo balekabila ifyo bashalekwata na ku mayanda kuntu baleikala
Muli Intaneti mwaliba ukusankanya kwa fintu ifisangwa mu kusabankanya kwa malyashi ukwa cintubwingi elyo no kwa umo umo.
Ubupusano bwa mibombele na imibomfeshe ya Intaneti yalilenga ukulundwapo kwa fiputulwa mu nshila shakubomfeshamo no kumfwilamo bwino.
Ku ca kumwenako , "ukusambilila" na "ukwishishanya capamo" fyasangwa ukuti, fyali cindama ukutungilila ku busuma mu kubomfya intaneti (Jemes et al.,1995).
"Ukuibikilishapo kwa palobe" na "ukutwalilila ukupanga ifibusa" fyaliishibikwa ukuti shaba ni nshila shimo ishipya ishitungilila kubusuma ukufuma kuli ba Eighmey na ba McCord (1998) lintu bafwailikishe ukupitila mu kumfwa efyo abantu bale aankulako pa ma webusaiti.
Ukubomfya kwa kukopa kwa vidyo kwalilenga kube ukusangilapo ifintu ifingi mukupilibula kwa mashiwi ayalangwa ukwabula ukusosa, ukuselasela kwapa menso uko ukupwisha fye ama milisekondi ayanono.
Mukubulapo cimo, calandwa ukuti umuntu kuti aishiba ngacakuti umuntu alebepa ukupitila mu kupilibula bwino ifyo alecita ilyo alelanda.
Oliver Sacks, mwipepala lyakwe ilya The President’s Speech, alangishe ifyo abantu abashingakwanisha ukumfwa amashiwi pa mulandu wa konaika kwa bongobongo balikwata amaka ya kumona icishinka mu muntu bwino sana.
Alundilepo nokutila aya mano aya kupilibula imibeele ya muntunse kuti yasangwa naku nama pamo nge mbwa shakuteeka.
Ukufwailisha kwa mu mwanda wa myaka uwalenga amakumi yabili kwalilangisha ukuti kwaba imisango ibili iya kwaluka kwa mfyalo: iyafiswa elyo ne yasokololwa.
Ukwalula kwa nsandesande sha mfyalo kulalundako umusango naumbi, elyo ukusalulula kulaufumyako ku musango wa mfyalo iyasokololwa.
Ukupatulula no kusankanya kulasesesha iyi misango kuntanshi nakunuma pakati ka fiputulwa fibili muli cila nkulo.
Mu ncende sha savanna, cintu cakosa ku nama iyakwata imibomfeshe ya fyakulya ngo muntu pakukwanisha ifikabilwa ifya ma amino acid ku fimenwa ifisangwamo.
Ukulanda pali ifyo, ukufilwa ukufikilisha ifi fintu kwalikwata amafya ayakosa: ukutusa, ukubulisha kwa fyakulya mu mubili, elyo ne mfwa pa kulekelesha.
Ifimenwa ifyaseeka sana ukusangwa ama puloteni ayasangwa mu mabuula na mufitwalo fya mu mushili, lelo ifi fintu fyalyafya ukusungulula kuma nama pamo nga ifwe fwe bantu kano fye nga fyaipikwako.
Mu kupusanako, ifyakulya ififuma ku nama (utushishi, ba nalyenge, amani) tafyayanguka fye ukusunguluka kweka lelo filapeela na mapuloteni ayengi umusangwa ama amino acid yonse ayakabilwa.
Ilyo ifi fyonse fya pitulukwamo, kuti twapapa sana nga cakuti ifikolwe fyesu fyalipwishishe “ubwafya bwa puloteni” mu musango umo wine untu ba chimpazee baku savanna babombelamo ilelo.
Ukufulunganya utulo nilyo wabuka kukutemwa pa nshita ya kusendama kobe elyo mu kashitafye akanono (amamineti 10 ukufika kuli 60) kabili wabwelela mutulo.
Ici kuti cacititwa ukubomfya inkoloko ya alamu iilelilafye panono pa kukubusha panonopanono ukwabula ukuti ubukilile.
Nga cakuti waisanga ulelinganya cipyacipya inkoloko ilyo uli mutulo, ulingile wabika ku lubali lumbi ulwa muputule, pakuti cakupatikisha ukwima pa busanshi pakuti uyeshimya.
Ifyakusalapo fimbi ifyakubwekesha muli uyu musango kunwa ifyamenshi ifingi (makamaka amenshi nangi chai, iyaishibikwa sana mu kupanga imisu) ilyo taulasenda, ukupatikisha ukwima ukuya mu kusunda.
Icifiko ca mutende wa mukati untu umuntu akwata filendela pamo mu kupusanako ne cifiko ca kutitikishiwa ifili mu mubili no mupashi wa muntu.
Ukucepa kwa kutitikishiwa, ekukula kwa maka ya bumi ukulipo. Cila muntu alikwata amaka ayakusanga umutende uwapwililika no kwikushiwa.
Cila muntu kuti akwanisha ukubukulishiwa. Icintu fye cimo iciminina mu nshila ya ici cifiko kutitikishiwa no kuibwelamo.
Amalangulushi ya Tibetan Buddhism yashintilila pa masambilisho yakwa Buddha, lelo yalitantalishiwe ne nshila ya mahayana iya citemwiko elyo ne mibombele iingi ukufuma kuli Yoga ya ku India.
Mukucimona Tibetan Buddhism yalyanguka nganshi. Mulasangwa Kundalini Yoga, ukwetetwila kwa mutalalila elyo ne nshila ya citemwiko cabonse.
Kuli Kundalini Yoga amaka ya Kundalini (amaka yakubukulishiwa) yalebushiwa ukupitila mumiminine ya yoga, imipemene, amashiwi ya ku bwekesha-bwekesha elyo ne fya kumona.
Ibutukilo lya kushinshimuna kwa yoga ni Lesa Yoga. Ukupitila mu kumona tu-lesa utwingi inshila sha maka shilaba ishabusaka, incende sha maka ya mupashi shabukulushiwa no bwishibilo bwa kubukulushiwa bwapangika.
Icalo ca Germany ecali icilwani caishibikwe sana mu Nkondo ye Sonde Lyonse iyalenga Bubili, icalengele pabe ukwikatana pakati ka USSR na USA. Ilyo inkondo yapwile ukulwishanya kwa mibombele, inkonka ne ntambi fyalengele ukuti ifi fyalo filekane.
Panuma ya myaka ibili ukufuma apo inkondo yapwilile, abaleumfwana kale basangwike nomba abalwani elyo na Cord War yalitendeke.
Iyi nkondo yali no kupwa imyaka 40 iyakonkelepo elyo yali no kulwiwa mu cishinka, ne mpuka sha bashilika ishaletumwa, mu ncende sha bulwi ukufuma ku Africa ukuya ku Asia, Afghanistan, Cuba elyo ne ncende shimbi ishingi.
Ilyo cafikile pa 17 Sepitemba, 1939, ubucingo bwa calo ca Poland bwali ninshi nabutobeka, elyo isubilo fye limo ilyo bakwete kucimba no kuyaikolongonika cipyacipya mumbali ya bulalo bwaku Roma.
Nangu cibefyo, aya manshiko tayakwanishiwe mu bushiku bumo, ilyo abashilika abali 800,000 ukufuma ku Mpuka ya Kashika abaku Soviet Union baingile mu mpuka sha bashilika isha ku Belarus na Ukrain panuma yakusansa incende shaku kabanga isha Poland mu kupusana no kusuminishanya kwa Riga Peace Treaty, Soviet-Polish Non-Aggression Pact, elyo no kulanshanya kumbi ukwe sonde lyonse, ukwambali shibili pamo no kwambali ishingi.
Ukubomfya amato ukwensha ifipe emusango uwacetekelwa sana uwakusendelamo abantu abengi ne fipe ukupita pali ba beemba.
Umulimo wa bashilika bapa menshi kushininkisha ukuti icalo cenu cakonkanyapo ukukwanisha ukwensha abantu ne fipe fyenu, ilyo panshita imo ine, kuli ukucincintila ukuti abalwani ba calo cenu bena bekwanisha ukwensha abantu nefipe fyabo.
Ica kumwenako icamupepiko ica iyi mibombele cali ni kampeni ya North Atlantic iya WWII. Abena America baleesha ukwensha abaume nefipe ukupita pali Beemba wa Atlantic ukuya mukwafwilisha icalo ca Britain.
Pa nshita imo ine, abashilika ba pa menshi aba ku Germany, abalebomfya amato ya U, balefwaya ukwiminika iyi myendele.
Nga cakuti abalwani babo balifililwe, icalo ca Germany nga calicimfishe icalo ca Britain pantu calikwete Europe yonse ku lubali lwa ciko.
Imbushi shimoneka ukuti shabalilepo ukuteekwa mupepi ne myaka 10,000 iya kale mu Mpili sha Zagros isha ku Iran.
Amekalo ne mitundu ya kale yatendeke ukuteeka imbushi pakuti bengalafumyako umukaka, amasako, umunani, elyo ne mpapa.
Imbushi sha kuteka shalesungilwa mu mikuni isha leendauka fye mu milundu na mu ncende shimbi isha kulilamo, ilingi shalesungwa na ba kacema inshita ishingi abaleba baice nangu imisepela, ukupashana kuli kacema uwaishibikwa sana. Ishi misango sha kucemenamo shilabomfiwa nalelo line.
Ifikocikala fyapangilwe mu calo ca England mu mwanda wa myaka uwalenga 16.
Nangu cakuti ifikochikala fyali fye ni mbao isha fimuti isha papatala mu butali, bali suminishe ba kabalwe ukutinta nelyo ukudonsa pa kuti shi kwanishe ukubutukisha sana kabili no kutinta ifipe ifikulu ukucila pa misebo isha nomba isha kalabanako panono sana.
Ifya kucilinganyapo fyaliletelwe mu kwangufyanya pa kwikatanya imipeto pamo. Lelo mu kuya kwa nshita, casangilwe ukuti imipeto kuti yabomba bwino sana nga cakuti yalikwete akakwikatilila akashimbi ka pamulu.
Ici caishileba icibelesho icaseeka, lelo inshimbi shalelenga imipeto ya mbao ku fikocikala ukonaika bwangu.
Mukuya kwa nshita, imipeto ya mbao ya pyanikishiwepo ne mipeto ya nshimbi. Mu mwaka wa 1767, inyanji sha kubalilapo ishanshimbi shekasheka shalipangilwe.
Imyendele ya kubalilapo iyaishibikwe yali ya kwenda na makasa, abantu batendeke ukwenda abaololoka imyaka imintapendwa ibili iyapita lintu kwaishilemoneka Homo Erectus (icilepilibula umuntu uwaololoka).
Aba kunuma yabo, abena Australopithecus ta baleenda abaololoka nge cibelesho cabo.
Ukwishiba kwa myendele ya molu yabili kusangwa mu fya cishale (ama fossils) ifya bena Australopithecus ukufuma pa mintapendwa ya myaka 4.2 ukufika kuli 3.9 iyapita, nangu cakuti Sahelanthropus alemoneka ngo waendelepo na molu yabili imyaka imintapendwa cinelubali iyapita.
Kuti twatendeka ukusunga bwino incende shesu, kuti twaingila mu kabungwe ka buyantanshi bwa ncende, elyo kabili kuti twatendeka ukulandilako incende pakuti twingacefyako ukucula kwa ku ntanshi mu musango umo.
Ici cimo fye no kutangata ifishibilo fya bulwele mu nshila imo. Nangu cibefyo, nga cakuti tatulefwaya fye ubwasuko bwa pa kashita akanono, lyena kanshi tulingile ukusanga intuntuko ya aya mafya, elyo tulingile ukusanga na amasuko.
Ca cishinka icakuti isonde nalyaluka sana pa mulandu wa milimo ya bantunse iya kuma kuli sayanshi ne fya kutukuta, elyo amafya yalikulilako pa mulandu wa kufulisha kwa bantu elyo ne mikalile iya cipaale.
Panuma ya kusendwa ne Ng’anda ya Mafunde pa 4 Julai, amashiwi ya kubalilapo ayasainwe na Kateka wa Ng’anda ya Mafunde John Hancock elyo na Kalemba Charles Thompson yalituminwe amabuloko ayanono panuma yama buloko yamo kwishopo lya kupulintila ilyakwa John Dunlap.
Mu nshita ya bushiku amakopi pakati ka 150 na 200 yalipangilwe, ayo ayaishibikwa nomba ukuti “dunlap broadsides”.
Ukubelenga kwakubalilapo ukwapalwalala ukwa ici cipepala kwacitilwe na John Nixon mu lubansa lwa Independence Hall pa 8 Julai.
Cimo calituminwe kuli George Washington pa 6 Julai, uwasuminishe ukuti cibelengwe ku bashilika bakwe mu New York pa 9 Julai. Kopi imo yafikile ku London pa 10 Akasaka-ntobo.
Ama Dunlap broadsides ayali 25 ayaishibikwa ukuti epo yacili emakopi ayakokwesha ayashalapo aya ici cipapela. Ifilembo fya kubalilapo fyena tafyabapo iyo.
Abengi abasambilila ifya cishale fya nama ne fimenwa (paleontologists) basumina ukutila ibumba limo ilyafi shimweshimwe (dinosaurs) lyalipuswike elyo kabili epo licili ilelo. Ili ibumba tulita ati ifyuni.
Abantu abengi bafitontonkanya ukuti nifishimweshimwe pa mulandu wakuti fyalikwata amasako elyo kabili filapupuka.
Lelo kwaliba ifintu ifingi ifyo ifyuni fyakwata ifimoneka kwati nifishimweshimwe.
Fyalikwata amakasa ayamamba nengala, filabikila amani, elyo kabili fyenda na molu ya kunuma yabili nga T-Rex.
Ukulingana nefyo caba ama kompyuta yonse ayalebomfiwa ilelo yashintilila pa kupilibula kwe lyashi ilyalembwa namakodi mumusango wamanambala yabili-yabili.
Inambala ya fibili-fibili kuti yakwata icipendo cimo nangu fibili, emukutila 0 nangu 1, elyo ifi fipendo fitwa ukuti ifipendo fya fibili-fibili - nangu ama bit, ngamwalanda mu citundu cama kompyuta.
Sumu ya mukati ka mubili tekuti imoneke apopene, Ifishibilo, pamo nga ukuluka filaba fya kwishibilako bwangu ukuti ukupima ukwa mu kwangufyanya tekuti kucitwe.
Icishibilo icisuma ica sumu ya mukati ka mubili kusangwa ka cikopo icaisuka ica muti nangu ica ma kemiko ayabomfiwa mu ng’anda.
Moneni pa filembo fya pa kakopo pa kutangata kwa ntanshi kuli iyo sumu.
Ishina lya kuti ishishishi nelyo ifishishi lilabomfiwa naba sambilila pa fishishi abetwa ati entomologists mu nshila iya cindama pali ili bumba lya fishishi.
Ishina ili lya fuma ku kale sana ukupalanyako ku fipu, ifi fishishi fimo ifya ishibikwa ukuti fila suma sana abantu.
Akasense n'ganda na ifipu fikulila nokulya ifyakulya apopene fya fyalilwa panshita iyitali, kabili fyalibelesha ukwikala pa finsa fyafiko na umwikala kuco fileonka umulopa.
Mucalo conse ica United States, mwaliba ukufika kuli 400,000 iyabantu abakwata ubulwele bwa Multiple Sclerosis (MS), icalenga no kuti bube ubulwele bwamu mishipa ubwa pamulu sana mu malwele ayekata imisepela pamo nabakalamba.
MS bulwele ubukuma ku fyaikatilila umuntu fyonse, ifya pangwa na bongobongo, umungololo elyo ne mishipa ya menso.
Ukufwailisha kwalisanga ukutila abanakashi baliba pa busanso imiku ibili ubwakukwata ubulwele bwa MS ukucila abaume.
Abaupana kuti basala ukuti tacili mu kufwaya kwabo, nangu mu kufwaya kwa mwana wabo, ukuti kuti bakwata akanya.
Aba bantu abaupana kuti basala ukuti bakafwaye fye umwana kumbi uwingaba umwana wabo (adoption).
Mu kusenda umwana kumbi, abafyashi abafyele ulya mwana balalekelako ku nsambu shabo ishabufyashi pakuti abantu bambi ebo babe abafyashi bakwe.
Ibutukilo ilikalamba ilya sayanshi kwishiba ifyo isonde libomba ukupitila mu mibombele ya sayanshi. Iyi mibombele mucishinka eitungulula ukufwailisha ukwingi ukwa sayanshi.
Lelo tayaba yeka, ukweshaesha, elyo nokwesha ifilecitika musango wa kwesha uubomfiwa pakufumyapo ilangulushi limo nangu yabili, ukwipusha amepusho, no kuceceta nafyo filatungululako ukufwailisha kwa sayanshi.
Abasambilila pa filengwa na Lesa na basambilila sana pa mano no kubako kwa fintu ba bika sana amano ku mashiwi ya ntambi, nakucilisha, pa Cipingo ca ci Latin.
Amalangulushi ya kwa Aristotle yalipokelelwe pa fintu fyonse ifya sayanshi ukubikapo ne fya mitontonkanishishe ya muntu.
Ilyo ubwishibilo bwaci Giliki bwalebwelela panuma, incende shaku Kabanga shaisangile nashiputulwako ku mishila ya masambililo ya kubako kwa fintu (philosophical) na sayanshi.
Inkonka ishingi ishamonwapo isha mipangilwe ya muntu (physiology) ne mibeele ilingi fishintilila sana pakubako kwa mibombele ya mukati (endogenous) elyo no kupangwa kwashiko ukupitila mu nkoloko sha cifyalilwa.
Inkonka ishamunshita, ishishaba fye masuko ku fintu ifilecitwa kunse, fyalilembwapo pa fintu ifingi ifya mweo, ukubikapo nama bakitirya, ama fangai, elyo ne nama.
Inkoloko sha cifyalilwa nisho ishiibombela ishingakonkanyapo ukubomba nangu cakuti tapali amaka ya kunse.
Ukweshaesha kwa sayansi ukwa fya mweo ukwa ba Hershey na ba Chase kwali cilangililo cimo ica letungililwa sana ukuti DNA yali ni mfyalo ya cintu.
Hershey na Chase balebomfya ama phage nama vairusi, pa kubyala DNA yabo muli bakitirya.
Balyeseshe pa miku ibili ukushila pali DNA iyamu phage ukubomfya rodiactive phosphorous nangu puloteni ya phage ukubomfya radioctive sulfur.
Ukwalula imfyalo kuti kwa kwata imisango yonse iya pusanapusana iyinga fumamo ukulingana no musango wa kwalwilamo imfyalo, ubucindami bwa ciputulwa ca mfyalo ya cintu ici kuminweko nangula insandesande ishi kuminweko ni nsandesande ishibomfiwa ukufyala nangu ukupanga abana mu kukumana kwa ca mweo icilume ne cikota.
Insandesande sha kwalula kwa mfyalo eshingapeela fye ku bana, elyo ukwaluka kumbi kuti kwalenga imfwa ya nsandesande nangu ubulwele bwa kansa.
Ubutandashi ubwashintilila pa kutamba ifilengwa-na-lesa bulongola abantu ukuti batandalile incende ishabubumbo pakuti bengomfwa bwino ukutamba incende, ukubikapo ifimenwa elyo ne finama.
Ifya kumwenako ku fya kutamba fya pa ncende paliba, ukuloba isabi, ukukopa ifkope, ukutamba ifyuni, elyo no kutandalila incende sha nama no kusambilila ilyashi ilikumine ubwikasi bwa nama.
Ica kumwenako kutandala, ukukopa ifikope, elyo no kusambilila pa finama ifima organgatuangs mu Borneo.
Cila lucelo, abantu balafuma mu misumba iinono umo bekala mumamotoka yabo no kuya kuntu babombela elyo no kukumanya abantu bambi abaya mu kubombela kulya kuntu bambi balefuma.
Muli uyu musango uyu musango wamyendele ya kukabushanya cila muntu alikuminkanishiwamo, no kutungilila imyendele iyashintilila pa mamotokota aya kuikwatila.
Sayanshi nomba ilalangisha ukutila ubu bunonshi ubukalamba ubwa carbon bwalifumya incende ishashinguluka isonde ukufuma ku musango uwatekanya untu cabelelemo kale uyu uwatungilila ubwikashi bwa bantunse pa mintapendwa ya myaka ibili iyapita.
Umuntu onse alasendamo ulubali mu ficitika mu bwikashi no kubomfyako imyendele iyabako. Mupepi na cilamuntu alailishanyapo pa mulandu wa myendele.
Mu fyalo ifya tumpuluka telingi ilyo mwingomfwa ukuilishanya kwa pa mulandu wa busuma bwa menshi nangu ukubunduka kwa malalo.
Nicinshi icalenga ukuti ilyashi lyamyendele lileleta ukuilishanya kwa musango uyu, nicinshi imyendele yabela ubwafya cilabushiku? Bushe ababombele ku myendele ninshi tabaishibisha incito? Nangu bushe kuliko cimo icikankala sana icilecitika?
Ukwenda kwa Myendele (Traffic Flow) masambililo yapa myendele yabanamutekenya cilaumo ne myotoka pakati ka ncende shibili elyo nefyo balanshanya cila umo no munankwe.
Kucabulanda, ukusambillila kwa kwenda kwa myendele kwalikosa pa mulandu wakuti imibele yabanamutekenya tekuti ishibikwe mucishinka camupwilapo.
Lelo icisuma nici, banamutekenya balamoneka ukuba nomubeela uwa kutwalila pa nshita iitali; kanshi, imyendele ya mamotoka ilaba iyakonkanako elyo kuti yaimininwa bwino ukubomfya insamushi.
Pa kulolesha bwino pa lyashi lya kwenda kwa myendele iili yonse, ukwampana nelyo ukumfwana kwalipangwa pakati ka fintu fitatu ifyaba ifikankala: (1) ukwenda, (2) ukufula, elyo na (3) ukubutuka.
Aya mampano yalafwilishako ukwanshika, ukupanga, elyo ne mibombele ya fibombelo ifisangwa mu misebo.
Utushishi etwali inama shakubalilapo ukuya mu mulu. Ukukwanisha kwatuko ukwa kupupuka kwalitwafwilishe ukubuta ifilwani mu kwangukilwa no kusanga ifyakulya ne fibusa mu kwanguka.
Utushishi utwingi twalikwata ishuko ilya kukwanisha ukupeta amapindo ukuyakambatika ku mubili.
Ici cilapeela utushishi incende ishinono isha pusanapusana isha ku belamamo ku filwani.
Ilelo, utushishi fye utushingapeteka amapindo yatuko niba musenselya (dragonfiles) elyo notuma mayflies.
Amakana na makana ya myaka iya pitapo kale, umuntu uwaleitwa ati Aristarchus atile, Ilongo lya ma pulaneti lilashinguluka Akasuba".
Abantu bamo batontonkenye ukutila ali fye bwino lelo abengi basumine icapusanako; ukutila Ifya mulwelele efishinguluka Icalo (Earth) ukubikapo na Kasuba (elyo fye ne ntanda shimbi).
Ici cilamoneka ica mano, pantu Icalo cino tacumfwika kwati cileenda.
Umumana wa Amazon emumana wa bubili uwalepesha kabili uwa kulisha pa Calo. Wakwata amenshi imiku cinekonsekonse (8) kubwingi ukucila pa mumana uwacibili ku bukulu.
Kabili Amazon emumana uwa kulisha mubwipi, muncende shimo ukufika napa milundu (miles) mutanda.
Ukufika kuli 20 pesent ya menshi ayafuma mu mimana yapa calo ukuya muli babeemba yafuma muli Amazon.
Umumana wine uukulu uwa Amazon waba 6,387 km (3,980 miles). Ufumya amenshi mumakana ya tumimana tumbi utunono.
Nangu cakuti ukukuula kwama pyramid ukubomfya amabwe kwalikonkenyepo ukufika kumpela ya Bufumu bwa Kale, ama pyramid ya ku Giza tayatalile ayacilwapo ku bukulu elyo ne mikuililwe yayako iisuma.
Abena Egypt bakale mu Bufumu Ubupya balesunguka pafikuulwa ifyo abafyashi babo bakuulile, ifyali ne myaka ukucila pe kana limo.
Impendwa ya bantu mu Musumba wa Vatican yafika pali 800. Ekacalo akacepesha akaikwatila ubuntungwa pe sonde elyo kabili akacalo umwaba impendwa ya abantu iinono sana.
Umusumba wa Vatican ubomfya ici Italian mu kulanshanya kwa mafunde nokwa buteeko konse.
Ici Italian kabili ecitundu icibomfiwa cila bushiku nabengi ababombela mu buteko elyo ici Latin ecibomfiwa kufya kufikumine kumapepo.
Abekashi bonse abamu Musumba wa Vatican niba Katolika.
Abantu balishibapo fimo pa fintu ifya ma kemiko ifyapala gold, silver na copper ukufuma ku nshita sha kale, pantu ifi kuti fyasangwa mu bubumbo mumusango wafiko elyo kabili fyalyanguka ukwimba ukubomfya ifibombelo ifyaseeka.
.Aristotle, uwa sambilile ifyo amano yabomba elyo no kubako kwa fintu (phiolosopher) alembele ukutila ifintu fyonse fyapangwa no kusankanishiwa kwa cimo nangu ukucilapo pa fintu ifili fine. Nefi fyali mushili, amenshi, umwela no mulilo.
Ifi fyali cimo cine ne fintu fine ifipanga ifintu (mu mutande umo wine): ifyakosa, ifya menshi, imyela na plasma, nangu cakuti alilundilepo no kutila filaluka ukuya mufintu fimbi pakuti fipange ifintu ifyo tumona.
Ama alloy fyaba fintu ifipangwa ku kusankanya kwa fyela fibili nagu ukucilapo. Mwilaba ukutila paliba ama elementi ayengi pa butantiko bwa fintu fya sayanshi (periodic table).
Ama elementi pamo nga calcium na potassium yaishibikwa nge fyela. Mucishinka, kwalibako ne fyela pamo nga silver na gold.
Kuti mwakwata ama alloy ayengakwatamo ama elementi yamo ayashingaba fyela pamo nga carbon.
Ifintu fyonse ifya mulwelele fyapangwa ne fintu fimo ifitwa matter. If fintu fyonse (matter) fyapangwa ntupimfya utunono utwitwa ama atomu.
Ama atomu yalicepesha sana icakuti ama tililyoni yatuko kuti yaingila mu kalitoni ka pampela ya filembo.
Kanshi, pensulo yali cibusa icisuma sana ku bantu abengi ilyo yapangilwe fye.
Ica bulanda, ilyo imisango iipya iya kulembelemo yaishile, pensulo yalicefiwako umucinshi ne mibomfeshe.
Abantu nomba balalemba amakalata pama sikilini yama kompyuta, ukwabula no kupalamako kucakusongwelako.
Umo kuti aelenganya fye ifyo akabombelo kakulembelako pa kompyuta (keyboard) kakasanguka ilyo ifipya fimbi fikesako.
Ibomba lya kupatulula (fission) libomba mu musango wakuti lilasenda amaka pakubika pamo nyukilyasi nama pulotoni pamo nama nyutuloni ayengi.
Cimo cine no kusunka icikocikala ica fina ukuninika umulundu. Ukupatulukanya nyukilyasi nakabili lyena kulafumya amaka yamo pali ayo.
Ama atomu yamo yalikwata ama nyukilya ayashaikalana icilepilibula ukutila yalamoneka ukupatukana nangu fye ya kumishiwako fye panono elyo nangu ta yakumishiwenako.
Umushili wa mweshi wapangwa na mabwe elyo no lukungu. Icakunse ku mweshi baciita ukutila icipaapa (crust).
Icipaapa ca mweshi catikama ukufika kuli 70 km kulubali ulwamupepi elyo 100 km kulubali ulwakutali.
Calisongoloka mwisamba lya maria elyo catikama mwisamba lya ncende sha pamulu.
Kwaliba ama maria ayengi kulubali ulwamupepi pa mulandu wakuti icipaapa ca mweshi calisongoloka. Cali icayanguka ukuti fimunela fime ukwisa pamulu.
Amalangulushi yafifwaya abantu (content theories) yashintilila pa kwishiba ifilenga abantu ukutemwa nangu ifibasekesha.
Aya malangulushi yalanda ukutila abantu balikwata ifyo bakabila elyo na/nangu ifyo bafwaya ifikala mukati kabo ilyo baleya balekula ukuba abakalamba.
Aya malangulushi yalolesha pa fintu ifya pa bantu bamo ifibalenga ukuti bwafwaye ifintu ifyo bacita elyo ne fintu ifili muncende shabo ifingabalenga ukucita nangu ukukanacita ifintu fimo.
Amalangulushi yafyo abantu bafwaya ayaseeka ni aya Hierarchy of Needs Theory iyakwa Maslow elyo na Two Factor Theory iya kwa Hertzberg.
Mu kucilanda fye conse, imibeele ibili kuti yamoneka ilyo bakangalila batendeka ukutungulula abanabo. Ulubali lumo ulwa lyashi lwakufwaya ukuba “umo pali aba balumendo” (nangu abakashana).
Uyu musango wakwa kangalila waliba uwayafya ukupanga amasalo ayashingapokelelwa, ukukanda abalufyanya, ukupituluka mufintu, ukupeela imilimo, elyo no kupeela ifilubo kubalufyenye.
Pampela imbi iye lyashi, umo alaluka ukuba umuntu uushishibikwe bwino uyo uumona kwati alingile ukwalula ifintu fyonse ifyo ibumba lyacilacita no kufipanga ifyakwe.
Nakuba, intungulushi eyakwata umulimo wa wakubomba bwino nangu ukufilwa kwe bumba lyonse.
Uyu mubeela ilingi utumbukamo ukupusana pakati ka ntungulushi ne bumba lyonse.
Amabumba yapa fitunshi-tunshi yakwata ifkomo fimofine ifya kubomba bwino cimo cine namabumbu ayakumana icinso ne cinso, lelo palibako ubupusano bumobumo.
Amabumba yapa fitunshi-tunshi ilingi yabomba nge ncende ya kukumaninapo kufintu ifyo balekabila ku mubili.
Insita ishingi balakwata ubuntungwa ukucila amabumba ya mu muputule umo pantu aya mabumba kuti yakumana ukulingana ne nshita ya ncende ya cila muntu ico icishingomfwika bwino ku butungulushi bwa ncende yabo.
Ukubako kwe “bumba ilishimoneka” ilya cishinka (Larson na LaFasto, 1989, p109) ecintu cimo icaibelako ku mabumba yapa fitunshi-tunshi.
“Ibumba ilishimoneka” libumba lya butungulushi uko uwa mwi bumba onse atwala insebo. Ibumba ilishimoneka lilapanga ifikomo ifya kukonka ifya muntu onse uwaba mu kabungwe.
Nicinshi icingalenga akabungwe ukufwaya ukupita mu kuposa inshita iya kupanga akabungwe akakusambilila. Ibutukilo limo ilya kupanga akabungwe kakusambilila ifintu mu ficitwa kwaluka kwa fintu ukuya ku busuma.
Ilyo ifintu ifilipo fyonse fyabomfiwa bwino muma dipatimenti yonse aya kabungwe, ukupanga kwa fintu no kutukuta kusuma fikaya pamulu.
Na pa mulandu waici, umulimo wa kabungwe ukubombela pamo ukupwisha ubwafya kuti calenga kwaba ukupanga ifintu ifipya pa kubombela bwino ba kasitoma.
Ilyo akabungwe takalatendeka ifya kupangapanga ifintu ifipya, ubutungulushi bulingile bwapanga icibelesho ca kupangapanga ifintu ifipya kabili no kwakanya kwa mano no kusambilila pa fya tubungwe.
Angel (2006), alondolola imimwene ya Kutwalilila (Continuum approach) nga umusango uulebomfiwa mu kwafwilisha utubungwe ukufika pa cifiko ica pamulu mu mibombele yabo.
Ilyashi lyapa mibele yamuntu (neurobiological data) lilapeela ifishinka ifimoneka ku mimwene ya malangulushi mu kufwailisha kwa mishibile yafintu.
Ubwampano pakati ka malwele yakuli bongobongo ne mibele filatungilila abasayanshi mu kufwailisha kwabo.
Calishibikwa panshita iitali ukutila ukonaika ukwa pusanapusana ukwakuli bongobongo, amasakamiko ya mipamba, ukuceneka, elyo ne fipute fya kuli bongobongo filafulunganya imibeele no kulenga ukwalula imibombele imo iya kutontonkanya.
Ukufula kwa tekinoloji kulatusuminisha ukumona no kufwailisha imipangilwe ya bongobongo ne milimo iyo tatwatalile atumonapo kale.
ici cilatupeela ilyashi ilingi ne fya kubomfya ifingi pa kupanga ifimpashanya ifitwafwilishako ukumfwikisha imibombele ya matontonkanyo yesu.
Nangu cakuti AI yalikwata amalangulushi ayakali aya kulosha ku fya kwelenganya fye ifya sayanshi, AI yalipanga umusambo uukalamba uwa sayanshi yama kompyuta, ukubombela pa mibeele, ukusambilila no kwingisha kwa kucenjela muli fimashini.
Ukufwailisha muli AI kubimbamo ukupanga fimashini ifingaibombela imilimo iyo iikabila imibeele ya bwishibilo ubwafikapo.
Pa fya kumwenako pali ukupindulula, ukwanshika no kupekanya, amaka ya kwasuka kufilefwaya bakasitoma na mepusho yabo, pamo fye nokwishiba ifilembo, ishiwi elyo ne cinso.
Ifintu ifyapala ifi fyalisanguka mano ayaibela, ifilolesha pa kupeela amasuko ku mafya yabwikashi ubwacishinka.
Imibombele ya AI pali ino nshita ilabomfiwa mu fiputulwa fya bunonshi, ifya miti, mu fya kupangapanga elyo namu bushilika, nge fyapangwa muma sofutiweya yapa mayanda na mangalo ya vidyo.
Amalendo ya masambililo lubali ulukalamba ulwa kilasi iili yonse. Inshita ishing kafundisha kuti atemwa ukusenda abasambi bakwe ku ncende ukwakuti ubulendo bwamuli basi tekuti bubombe.
Tekinoloji ilapeela amasuko ku malendo ya masambililo ayapa intaneti. Abasambi kuti bamona ifyasungilwa mu cikulwa ico basungilamo ifya kale (museum), ukutandalila icishiba ce sabi (aquarium) nangu ukukumbwa ifilengo ifisuma ilyo ninshi nabekala mu kilasi lyabo.
Ukwakana ubulendo bwa masambililo pa intaneti kabili musango umo uukankala uwa kupitulukilamo muli ubo bulendo no kwakanyako ifyo mwapitilemo ku makilasi aya ku ntanshi.
Ku ca kumwenako, cila mwaka abasambi ukufuma pe Sukulu lya Bennet ku North Carolina balapanga webusaiti pa mulandu wa bulendo bwabo ubwaku musumba ukalamba, cila mwaka webusaiti ilapangwa cipyacipya, lelo ifya kale fyonse filasungilwa pa intaneti pa kubomba nge citabo ica kupashanyako.
Ukulemba kwa fya kulanshanya kwa pa intaneti nako kuti kwayafwilisha ukusumbula imilembele ya basambi. Ilyo abasambi ilingi batendeka ukupita mu kulanshanya kwapa intaneti nemilembele iyalubana, ukusangwapo kwabantu bambi ilingi kulalula uyu mubeele.
Apo abasambi inshita ishingi ebasusha sana, kalemba wa uko kulanshanya alafwaisha namaka ukuwamya imilembele yakwe pakuti afumyepo ukusekwa.
Kabili ukulemba kwa fya kulanshanya “kulapatikisha abasambi ukuba abacenjela sana pa calo icabashinguluka.” Ubukabilo bwakufwaya ukuliisha abalemukutika kulakoselesha abasambi ukuba abacenjela no kumfwika bwino (Toto, 2004). 
Ukulemba kwa fya kulanshanya cibombelo cimo icikoselesha ukubombela pamo, elyo kabili cilakoselesha abasambi ukutantalisha ukusambilila ukucila pe sukulu lya cibelesho ilya kasuba.
Ukubomfya bwino ukwa kulemba kwakulanshanya “kuti kwapeela amaka ku basambi ukulapituluka mu lyashi no kususha ifishiweme; ukupitila mu kwasuka lyonse ku filesangwa pa intaneti, abasambi kuti balondolola ifyo baishibapo mu malangulushi ya fyalembwa fimbi pamof ye no kulondolola amatontonkanyo yabo pa malyashi ayalekana-lekana (Oravec, 2002).
Umusumba wa Ottawa emusumba uwayemba, uwa mitundu iingi umusangwa ifintu ifingi ifya kulenga ne fikulwa fya kulangishishamo ifntu umulangishiwa ifya kale ne fipya ifya calo ca Canada.
Ukuya akatalamukila ku kapinda ka kukulyo kulasangwa Icipooma ca Niagara elyo ku kapinda ka kukuso ekusangwa ububumbo ubushaonaulwa ubwayemba ubwaku Muskoka no kucilako.
Ifi fintu fyonse nafimbipo fisumbula umusumba wa Ontario ngefyo umonwa nabantu abakunse ukutila cishinka e Canada ine.
Incende ishikulu ukuya ku kapinda ka kukuso tashakwata sana abantu elyo shimo tamwaba fye nabantu ciswebebe ceka.
Mu kupashanya kwa mpendwa ya bantu ico icipapusha abengi: Mwaliba abena African American abekala mu calo ca US ukucila abekashi baku Canada.
Ifilila fya mu East Africa fyaba muli Indian Ocean ukufuma ku cishi caku kabanga ica mu Africa.
Madagascar ecilila icakulishapo, elyo ecishi palwaciko nga cakuti mwalanda pa bwinanama.
Ifilila ifinono ifingi fyalo ifyaiteeka, nangu ifyayampana na France, nokwishibikwa nga incende ishisuma ishakutushishako.
Aba Arabu nabo baliletele ici Islam kuli ishi ncende, elyo casendelwe mu musango uukulu mu Comoros namu Mayotte.
Imibombela no kuteka kwa fyalo fimbi ukwa bena Europe kwatendeke mu mwanda wa myaka uwalenga 15, ilyo kafwailisha wa ncende Vasco Da gama asangile ishila ya kupita mu Cape Town ukufuma ku Europe ukuya ku India.
Ku kapinda ka kukuso incende yapakanina pa Sahel, elyo ku kapinda ka kukuso nakumasamba umupaka ni Atlantic Ocean.
Banamayo: Caliba icikankala ukutila banamayo abali pabulendo balanda ukutila balyupwa, nangu cakuti baba nabalume nangu iyo.
Caliba icikankala kabili ukufwala inindaminwe (lelo teiyo iilemoneka iyamutengo sana.
Banamayo balingile ukwishiba ukuti ukupusanapusana kwa ntambi kuti kwalenga ico bengatila ulukakala elyo tecakutwishika icakuti limbi kuti kwaba ukukonkwa, ukutintanishiwa pa kuboko, nafimbipo.
Ufwile waba uwashipa mu kukana abaume, elyo taulingile waumfwa umwenso ukwiminina uwakosa (pabe ukupusana kwa ntambi nangula iyo, tekuti cilenge ukuti cibe icisuma!).
Umusumba walelo uwa Casablanca wasangilwe na balondo besabi abaku Berber mu mwanda wa myaka uwalenga 10 BCE. elyo kabili walebomfiwa nabena Phoenicia, abena Roma, elyo nabena Mernids nge cishi icaleitwa Anfa.
Abena Portugal baonawile uyu musumba no ku ukuula cipyacipya ne shina lya Casa Branca, lelo balishile usha panuma ya cinkukuma ica mu 1755.
Aba sultan abaku Morocco baishile ukuula cipyapya nga umusumba wa Daru I-Badya no kupeelwa ishina lya Casablanca nabena Spanish bashimakwebo abapangilepo incende sha makwebo.
Casablance ni umo pa ncende ishawamisha ukushitamo ifintu mu Morocco.
Ukushinguluka incende yakale iya Medina cintu cayanguka ukusanga incende ishileshitisha ifipe fyalutambi ifyabena Morocco, pamo nga impoto ne fyakulya ifitwa tagine, inongo, ifipe fya mpapa, ifya kupeepelamo fwaka, elyo ne misango yonse iya tubekobeko utwitwa ama geegaw., lelo fyonse ifi fya batandashi fye.
Goma emusumba wa butandashi uwaba mu calo ca Democratic Republic of Congo ku kabanga sana mupepi ne calo ca Rwanda.
Mu 2002 umusumba wa Goma walyonawilwe na fimunyela ukufuma kuli volcano yaku Nyiragongo ifyo ifyashikilishe imisebo iingi iya uyu musumba, makamaka pakati ka musumba.
Nangu cakuti umusumba wa Goma waliba uwamutende, ubutandashi bonse ukufuma kunse ya Goma bufwile ukufwailishiwa pakumfwikisha ubulwi ubucili bulekonkanyapo ku Kapinda kaku Kuso aka pulovinsi ya Kivu.
Uyu musumba ewaba apakuninina volcano ya lupili lwa Nyiragongo ukubikapo ne ncende shimo ishacipa isha kunina no kwenda mu Mpili mu cishi ca Africa.
Kuti mwabomfya Boda-boda (icituku-tuku) pakushinguluka mu Goma. Umutengo (wakuli iyi ncende) ni ~500 Congolese Francs pabulendo ubwipi.
Pa mulandu no kwafya kwa myendele pa kufikako, “Timbuktu” yaisaishibikwa nge cimpashanya ca ncende iya kwelenganya iya kutali sana.
Ilelo Timbuktu litauni limo ilipina sana, nangu cakuti ukwishibikwa kwaliko kwalilipanga ukuba cakongola abatandashi.
Mu mwaka wa 1990, ili itauni lyalilundilwe ku mutande wa ncende sha fibukisho ishamwi sonde ishili mubusanso, pa mulandu wacintinya ca mucanga wamu ciswebebe.
Yali ni imo pa ncende ishikalamba sana ishakwimininapo munshita ya kushinguluka kwakwa Henry Louis Gates ukwa PBS mu Fisungusho ifyaibela ifya Cishi ca Africa.
Uyu musumba walipusaninina fye ku busuma bwa misumba imbi iya muli ici calo, pa mulandu wakuti wakwata imimonekele yaci Arab ukucila iyaci Africa.
Incende ya Kruger National Park (KNP) yabela lwaku kabanga ka calo ca South Africa elyo yakonka mu lulamba lwa mupaka ne calo ca Mozambique ku kabanga, Zimbabwe ku kapinda ka kukuso, elyo umupaka waku kapinda ka kukulyo Mumana wa Crocodile.
Iyi ncende yalepa 19,500 km² elyo yayakanishiwa mu fipande ifili 14 ifya pusanapusana, cila cimo icisunga inama ishaibela.
Ni imo pafintu ifyawama ukutamba mu calo ca South Africa elyo eyaishibikwa nga iyabika uluunga lwa South African National Parks (SANParks) pamulu.
Nge fyaba ama National Park yonse ayamu South Africa, kwaliba indalama shakusungila ne shakwingilila ishakulipila cilabushiku muli iyi ncende.
Kabili kuti caba ica bunonshi ukuti umuntu ashitako Akatupa ka Mumpanga (Wild Card), akapeelako insambu sha kwingila mu Mpanga sha Calo isha Cingililwa ishasalwa mu South Africa nangu ama National shonse fye isha mu South Africa.
Icilila ca Hong Kong ecapeela ishina ku ncende ya Hong Kong elyo encende iyo abatandashi abengi baishiba nga ukwa kuposesha amano.
Ubutantiko bwa fikuulwa ifyapanga umushilwa wkuminkana no mulu mu Hong Kong bwapashanishiwa ku mushilwa wamu filengo fya nsamushi uyo uwalengwa ukuba ifyo no kusangwa kwa menshi yamu Victoria Harbour.
Pa kumona bwino imimonekele ya Hong Kong, mushe icilila no kutendeka ukuya ukwalolenka na menshi ya Kowloon.
Ubuyantanshi ubwingi ubwa filila fya Hong Kong bwalititikana pa mpanga iyapokolwelwe mupepi namumbali ya beemba ku kapinda ka kukuso.
Iyi encende iyo ubuteko bwa Britain bwabulile nge ncende yabo eico kanshi nga cakuti ulefwaya ukushininkisha ifyo ici calo catekelwe naba mwinsa kale, iyi encende iya kutendekelako.
Incende sha Sundarbans encende ishakulisha isha fimiti fya mangrove mwisonde lyonse, ukufika ku ntamfu ya 80 km (50mi) ukuya mu ncende ishishaingilwamo ishamu Bangladeshi na India ukufuma ku cishi ca beemba.
Incende sha Sundarbans shalibikwa pa butantiko bwa UNESCO World Heritage Site. Iciputulwa ca muteengo mukati ka ncende ya calo ca India citwa ukuti Sundarbans National Park.
Imiteengo iyi tayaba fye ni nika sha mangrove sheka iyo — mulasangwako ne fyashalako ifya miteengo yafimiti ne fyani fimbi ifyo munshita yakale fyafimbile ilungu lya Gangetic.
Incende sha Sundarbans shaenda pa ncende ya ntamfu 3,850 km², elyo pali iyo ncende ukufika kuli imo-pali-fitatu yafimbwa ne ncende sha menshi/amateshi.
Ukufuma mu mwaka wa 1966 incende sha Sundarbans shaliba nincende shakwikalamo ubwinanama, elyo catunganishiwa ukutila kwaliba nomba ukucila pali 400 imbwili sha Royal Bengal elyo no kufika kuli 30,000 ututili twa mabala muli iyi ncende.
Ama basi yafuma pa citesheni ca inter-district (ukwabuka umumana) akasuba konse, nangu cakuti ayengi, makamaka ayo ayaleya ku kabanga naku Jakar/Bumthang ayaya pakati ka 06:30 na 07:30.
Pa mulandu wakuti ama basi yapa inter-district yalaba ayaisula ilingi, caliba icakoseleshiwa ukushitila limo itiketi inshiku shimo ku ntanshi ilyo ubulendo tabulafika.
Imisumba iingi yakwata amabasi ayanono aya ku Japan ama Coaster, ayaba ayasuma kabili ayashipa.
Ama taxi aya kuninamo abengi emusango umo uwayanguka kabili uusuma uwa kwendela ukuya ku ncende ishamupepi, pamo nga Paro (Nu 150) na Punanka (Nu 200).
Ubulalo bwa pa Mumana wa Oyapock bulalo bwa pa ntambo. Bwayabuka pa Mumana wa Oyapock pa kukuminkanya imisumba ya mu Oiapoque mu Brazil na Saint-Georges de I’Oyapock mu French Guiana.
Impungu shibili shaliima ukufika ku butali bwa mamiita 83, mu butali shakwata amamiita 378 elyo shakwata imishilwa ibili iyakula 3.50 m cila umo.
Intamfu iya ncende iyaba mwisamba lya bulalo yaba amamiita 15. Ukukuula kwapwilishishiwe mu mweshi wa Kasaka-ntobo mu 2011, ta bwaiswilwe ukuti imyotoka ilepitapo mpaka mu mweshi wa Kutumpu 2017.
Ubulalo bwapekanishwe ukutendeka ukubomba umupwilapo mu mweshi wa Lusuba-lunono 2017, pa nshita ilyo apa baleenekela ukupwisha ukupanga apa kusonkesesha imisonko ku ciputulwa ca misonko ica mu Brazil.
Abena Guarani e bumba lya bekala calo abaishibikwe sana ukwikala mu ncende iyaishibikwa nomba nga Eastern Paraguay, abaleikala nga bantu abalendeuka kabili abalunshi abo abalelimako ne fyakulya.
Incende ya Chaco yali e mushi wa mabumba yambi aya mitundu imbi iya kuli iyi ncende pamo nga abena Guaycurú na bena Payaguá, abaikalile mu kulunga no kuloba isabi.
Mu mwanda wa myaka uwalenga 16 icitungu ca Paraguay, iyaleitwa kale nga “Icitungu icikulu ica Indies”, yalifyelwe pa mulandu wa kukumana kwa mpuka sha ba kacimfya abena Spain na bekala calo bakuli iyi ncende.
Abena Spain batendeke ukuteeka iyi ncende mu nshita iyapwile imyanda ya myaka itatu.
Ukufuma pa mufula wa Asunción mu 1537, Paraguay yalikwanisha ukusunga imibele yaiko iya cifyalilwa ne fishibilo fyaiko.
Icalo ca Argentina caishibikilwa bwino pa kukwata ibumba ilya cilika ku bwangalo bwa polo na bakateya abamaka mwisonde lyonse.
Ukukumana kwa bwangalo bwakulisha ukwa pa mwaka kucitika mu mweshi wa Disemba pa ncende ya polo mu Las Cañitas.
Ukukumana kwa bwangalo ukunono namangalo ya mabumba kuti fyamoneka pa nshita shimbi ishamwaka.
Ngamulefwaya ilyashi ilikumine ubu bwangalo elyo nakuntu mwingashita ama tiketi ya mangalo, kabiyeni ku Asociacion Argentina de Polo.
Indalama shasuminishiwa ukubomba mu Falkland ni Falkland pound (FKP) isho ubukulu bwashiko bwapashanishiwa kuli pound yaku Britain (GBP).
Indalama kuti shakabushiwa pali banki imo fye iya pa cishi iyabela mu Stanley ukuloshanya ne shitolo lya FIC West.
Indalama sha British Pound shilasuminishiwa ukubomba ukuli fye konse pa cishi elyo na mwishitolo lya Stanley ukubomfya ifitupa fya ndalama (credit cards) ne ndalama sha United States dollars nasho shine ilingi shilasuminishiwa.
Kufilila fimbi ifya shinguluka ifitupa fya ndalama (credit cards) tekuti fisuminishiwe, nangu cakuti Indalama shaku Britain naku America shena kuti shapokwa; mufwile mwaipushisha limo abene bacikuulwa pakuti bamyebe indalama ishasuminishiwa ukulipila.
Kuti caba icakosa sana inshita shimo ukukabusha indalama sha Falklands kunse ya fishi, kanshi cawama mwakabushisha limo indalama ilyo ta mulafuma pa cishi.
Pa mulandu wakuti Montevideo yabela ku kapinda ka kukulyo aka Equator, kulya nga cili mu nshita ya lusuba ninshi ku Northern Hemisphere kwena cili nipa mwela elyo na mu kupusana ifyo fine.
Montevideo yaba mu ncende ya subtropic; mu nshita sha lusuba, ukukaba ukucila pali +30°C kwaliseeka.
Inshita ya pamwela kuti yatalala sana: ukutalala limo kulacila napa kutalalisha, lelo umwela no mutonshi filasankana pa kulenga ukuti kutalalishe ukucila pafyo icipimo cakutalala cilelanda.
Takwaba iyo mwingatila ninshita ya “mainsa” no “lusuba”: icipimo ca mfula ciba fye cimo cine umwaka onse. 
Nangu cakuti inama ishingi mu paki shalibelesha ukumona abantu, inama shena shaliba ishinkalwe elyo tashilingile shalishiwa ifyakulya nangu ukufulunganishiwa.
Ukulingana na bakalamba ba paki, mulingile mwaikala apalepele amayardi/amamiita 100 ukufuma apabelele ifibuli naba mumbwe elyo amayardi/amamiita 25 ukufuma kunama shampanga shonse.
Tacisakamike nafintu shingamoneka ukufuuka, lelo inama ishili nga bison, elk, moose, ifibuli elyo na mupepi ne nama fye shonse isha mpanga kuti shamisansa.
Cila mwaka, abatandashi abengi balaceneka pa mulandu wakuti tabatalukako ku nama. Ishi nama shikulu, shinkalwe, elyo kabili kuti shaba no busanso, kanshi mulingile mwashishilako incende.
Mu kulundapo, mufwile mwaishiba ukuti ifya nunkila fimo filongola ifibuli ne nama shimbi, kanshi tekwesha ukusenda nangu ukwipika ifyakulya ifya nunkila elyo mufwile ukusunga insakwe iya busaka.
Apia emusumba ukalamba uwa Samoa. Ili itauni lya pa cishi ca Upolu elyo lyakwata impendwa ya bantu ukucepako pali 40,000.
Apia yatendeke mu myaka ya muma 1850 elyo waliba emusumba ukalamba uwa Samoa ukufuma mu 1959.
Icishiiko ca mato cali nincende yalukakala apabelele ubulwi ubwayafya mu mwaka wa 1889 ilyo ifyombo ifili cinelubali ukufuma ku Germany , US, na Britain fyakene ukufuma pali iyi ncende.
Amato yonse yalibundilwe, ukufumyako fye ubwato bumo ubwa ku Britain. Abena America na bena Germany ukufika kuli 200 balifwile.
Pa nshita ya bulwi bwa kulwila ubutungwa ubwa pekanishiwe ne mpuka yaba Mau, ukulongana ukwa mutende ukwalicitike mutauni kwalengele ukwipaiwa kwa mfumu nkalamba ba Tupua Tamasese Lealofi III.
Kwaliba inamba shamumana pa mulandu wa kwiminina kwa pekala amaato pa bili ukwa ku Auckland. Icaishibikwa sana caba mu ncende shitatu.
Ifyabu fya kukapinda ka ku kuso mu North Harbour District fyaba pa cimana icikalamba ica Pacific Ocean kabili cali tambuluka ukufuma ku Long Bay ku kapinda ka ku kuso ukufika ku Devonport kukapinda ka ku kulyo.
Nakucilisha ifyabu ifya fimana ifingi ukusambila abantu kwalifulisha imicanga, kwali cingililwa ukusambilako nakabili ukwingi kwali kwata ifintelelwe ifyapangikwa ku fimuti ifitwa ati Pohutukawa.
Tamaki Drive ifyabu fya kusambilapo abantu fyaba pa Waitemata Harbour, mu mushika wa mutengo kabili uwa pa muulu ukuya mu kufuma mu musumba wa Mission Bay na St Heliers mu Central Auckland.
Limolimo ifi fimana filesula sana ne ndupwa kabili kwaliba na masitolo aya tantama pa cabu. Ukusamba kwali cingililwa.
Ubwalwa ubwaishibikwa sana ubukumbwa kuli iyi ncende bwitwa ati ‘Number One’, tebwalwa ubwayafya iyo, lelo bwaliwama kabili bulabwesha umweo. ubwalwa bumbi ubukumbwa bwitwa ati “Manta”.
Kwaliba imyangashi iingi iyaci Fulenchi iyo mwinganwa, lelo imyangashi ya ku New Zealand na ku Australia eingenda bwino.
Amenshi yaku pompi aya uku kuntu yaliba fye bwino kukunwa, lelo ayamu mabotolo eyayanguka ukusanga nga cakuti muletiina.
Kubena Australia, ilangulushi lya kofi iyabuuta’ lyeni kuli bena. ‘Espressoa’ yaba iyafita iipi, capuccino ipangwa iyaisulamo umukaka (tefolo iyo), elyo chayi yena ipeelwa umwabula umukaka.
Chokoleti iyakaba yalifika pa mulingo wa ku Belgium. Ifya kunwa fya fisabo fyalikosako umutengo nomba fisuma.
Amalendo ayengi aya ku mabwe ya panshi ya beemba yalacitika umwaka fye onse, elyo no kuceneka pa mulandu wa kuya pa mabwe ya panshi ya beemba ta kucitika ilingi.
Lelo, mufwile ukupoka bumpandamano ku bakalamba, ukukonka ifishibilo fyonse, no kuposa amano ku mabusoko ya bucingo yonse.
Isabi lya jellyfish ilya fibokoshi lilasangwa mupepi ne ncende ya mucanga mupepi ne milomo ya mimana ukufuma mu Lusuba-lukalamba ukufika muli Shinde ku kapinda ka kukuso aka 1770. Limolimo kuti lyasangwa na kunse ya ishi nshita.
Ama shaki yalasangwa, lelo tayaseeka ukusansa abantu. Ama shaki ayengi yalatiina abantu elyo yalowela ukuya ukutali ukufuma ku bantu.
Ingwena sha mu menshi ya Mucele tashikala muli beemba, incende uko shikala niku miilomo ya milonga ku kapinda ka kukuso ukufuma ku Rockhampton.
Ukusungila calimo ukwa kusendama nelyo ukwa kutushisha kulapela abalendo umutende mu kutontonkanya ukuti balakwata ukwa kulala, ukwa kusendama nelyo ukwa kutushisha ilyo balafika kuntu baleya.
Abafwilisha mu myendele ilingi balakwata imilimo nama hotela ayaishibikwa, nangu cakuti kuti mwacisanga icayanguka ukubuking’a imisango imbi iya misendamine, pamo nga incende ya nsakwe, ukupitila muli kafwilisha wa nshita ya bushiku.
Abafwilishako imyendele ilingi balapeela fyonse pamo umusangwa ifyakulya fya lucelo, imyendele ya kuya no kubwela ku cibansa candenke nangu fye ifyasankana apali ukwenda kwa mu ndeke elyo ne hotela.
Kabili kuti bamisungila ukwa kusendama nga cakuti mulefwaya inshita ya kutontonkanya pa mutengo uupelwe nangu nga cakuti mulefwaya ukupekanya ifipepala fimbi ifya myendele yenu (pamo nga visa).
Ukucinja ukuli konse nangu ukwipusha kufwile kwacitwa ukupitila muli kafwilisha ukucila ukuya fye kubene be hotela.
Ku kusefya kumo, abantu abengi abasangwako ku kusefya kwa nyimbo balasalapo ukupanga insakwe pa ncende ya kusefesha.
Nga cakuti mulefwaya ukupalamisha sana kufilecitika mulingile ukucelela pakuti mwayapanga insakwe mupepi ne filimba.
Ibukisheni ukuti nangu cakuti inyimbo pa siteji nashipwa, kulaba ifiputulwa fimo ifya kusefya ifishala filelisha inyimbo mpaka fye inshita ya bushiku.
Ukusefya kumo kwalikwata incende ishaibela isha kupangako insakwe ku ndupwa ishikwete abana.
Nga cakuti muleyabuka Northern Baltic mu nshita ya pa mwela, mulingile mwaceceta ukubelele aka muputule kakwikalamo, pantu ukupita muli aisi kulapanga sana icongo kuli abo ebo cikumine sana.
Amato ya Saint Petersburg yalakwatako inshita mu tauni. Abenda muli aya mato balafumishiwako kukufwaya kwa fitupa fya ma visa (mumone ififwaikwa).
Ifikuulwa fyakuteyelamo injuka (Casinos) filalwisha nganshi ukubomfya inshita ne ndalama bwino ishiposwa nabeni. Ama windo ne nkoloko ilingi tafisangwamo, elyo no kwakufumina kwalyafwa ukumoneka.
Mwaliba ne fyakulya ifyaibeela, ifya kunwa elyo ne fyakusekesha, pa kulenga abeni babo baleumfwa bwino, no kuleka bekokole pa ncende.
Incende shimo shilakwata no bwalwa mukati. Nangu cibefyo ukukolwa kulafulunganya ukutontonkanya, elyo nabonse abaishibisha ukuteya injuka balishiba ubukankala bwa kukanakolwa.
Umuntu onse uuleensha motoka mu ncende isha pamulu sana nangu pamulu wa mpili afwile alanguluka pa kusangwa kwa mfula ya tupapatu utwa buuta, aisi, nangu ukutalalisha sana.
Mu misebo ya aisi ne mfula ya tupapatu utwa buuta, ukukosa kwa kukwesana kulacepako elyo te kuti wenshe ngefyo wingensha mu musebo wa manenekela.
Mu nshita ya kuloka kwa mfula ya tupapatu utwa buuta, ukwikatana kwa menshi ukwalinga uko mwinga tikamo kuti kwacitika mu kashita fye akanono.
Imimwene nayo kuti yacefiwa pa mulandu wa mfula ya tupapatu utwa buuta nangu ukutikama pamo no kukosa kwa aisi pa mawindo ya motoka.
Kulubali lumbi, imiceele nelyo imikalile iya talala iya aisi ne mfula ya tupapatu utwa buuta yaliba fye bwino sana mu fyalo ifingi na kabili takwaba uku fulunganishiwa ne myendele ya musango uuli onse mu mwaka onse.
Amalendo yakutamba inama eyakulisha sana mu ciputulwa cabutandashi mu Africa elyo kabili ebutukilo lya batandashi abengi.
Ishiwi lya safari mu kubomfya ukwaseeka lilosha ku kwenda kwa mu mpanga ukutamba ubwinanama bwamu Africa, makamaka mu ncende sha savanna.
Inama shimo, pamo nga insofu ne ndya-buluba, shalitemwa ukupalama ku mamotoka elyo ne fibombelo ifyaseeka kuti fyalenga mwatamba bwino.
Inkalamo, ama cheetah elyo ne mbwili inshita shimo shilomfwa insoni elyo kuti washitamba fye bwino ukubomfya ama binoculars.
Ukwenda panshi no kula tamba nangu ukulunga ifinama (limo kwitwa ati "ukwenda panshi mu mpanga", nelyo ukukwela impili no kwendauka mupanga ukulatamba nangu ukulunga ifinama", nelyo "ukulaeendauka mu mpanga") kusanshamo ukutandala kwa mu mpanga ukwa panshi no kukwela impili pa nshita fye iinono nangu inshiku ishinono.
Amangalo ya Paralympics yakabako ukufuma pa 24 Akasaka-ntobo ukufika pa 5 Sepitemba 2021. Amangalo yambi yakacitikila mu ncende shimbi isha mu Japan.
Umusumba wa Tokyo eukaba fye weka uwa kukwanisha ukutekelwamo amangalo ya Olympic ayamu lusuba yabili, apo yalitekelweko nakabili mu 1964.
Nga cakuti walibuking’a indeke nomwakusendama ukwa mu 2020 ilyo tabalatantalisha, kuti waba mulyashi ilyayafyako.
Ifikomo fya kukansa fyalipusanapusana, lelo ukulingana nakukupwa kwa mweshi wa Machi ukukansa ukwingi ukwa pa mulandu wa kashishi ka korona takutantalishiwa ukufika kuli Cikungu-lupepo 2020, ilyo amangalo yainjishiwe.
Cileenekelwa ukuti amatiketi ya mangalo ayengi yakaba pa mutengo wa ¥2,500 na ¥130,000, libe amatiketi yalyonse yakaba pali ¥7,000.
Ukuciisa ifya kufwala ifyabomba kuti cayafwilishako ukuuma bwangu. Ama hotela ayengi yalikwata inshimbi elyo na pa kucishila ifya kwashimisha, nangu cakuti mu muputule wenu tafilesangwamo.
Nga cakuti inshimba yakucishila tailesangwa, nangu nga cakuti tamwatemwa ukufwala insokoshi isha ciswa, ninshi lyena kuti mwaesha ukubomfya icakumiikilako umushishi, nga cakuti emo cili.
Mucenjele pa kukanaleka ica kufwala cakabisha (ico icingalenga cafwinyanya, nangu ngacacilamo, no kupya).
Kwaliba imisango iingi iya kuwamishamo amenshi, imisango imo ilabomba bwino sana ku fya kutinya ifyalekanalekana.
Mu ncende shimo ukwipika amenshi pali mineti imo kuti calinga, mu ncende shimbi kwipika pa mamineti ayengi.
Ifyakusushila fyalipusana mu mibombele, kanshi mufwile mwasakamana, elyo mufwile mwatontonkanya pa kushita amenshi mwibotolo ilyaisalwa ukufuma ku kampani akaishibikwa bwino.
Abalendo kuti bakumanya utunama utulya ifintu uto bashabelesha mu ncende sha kumyabo.
Utunama twaifi kuti twaonaula ifyakulya, ukulenga ukubaba, nangu ngacabipa sana ukulenga no kufuluma pa mubili, ukusalanganya ubusungu nangu ukwambukisha amalwele.
Amalwele ayambukila ayene, nangu inama isha busanso ishinga sansa nangu ukwipaya abantu kumaka, te kuti shitwe ati tushishi nangu tunama utwa bonaushi.
Ukushita kwa fintu ukwabula imisonko lishuko lyakushita ifipe ifyo mushingalipililapo umusonko uuli onse mu ncende shimoshimo.
Abalendo abaleya ku fyalo ifyakwata imisonko iikulu inshita shimo kuti basungako indalama ishingi, makamaka pa fipe ifyapala ubwalwa na fwaka.
Intamfu iyaba pakati ka Point Marion na Fairmont yalikwata amafya ayengi mu myenseshe mu musebo wa Buffalo-Pittsburgh Highway, ukupita mu ncende ishaba sheka isha fimiti.
Nga cakuti tamwabelesha ukwensha mu misebo yamu mpanga, mube abacenjela no kusalapuka sana: imitentemuko, inshila ishapapatila, elyo ne finshoko ifibi efyafulako.
Ifipampa fya pa kupelela ukubutusha tafimoneka sana ngembali shimbi isha ncende — ilingi nipa 35-40 mph (56-64 km/h — elyo no kufikonka sana kwaliba ukukankala ukucila ku ncende shimbi.
Nangu cingaba ifyo, ica kusekesha cakuti, amatamba ya foni yaliba namaka sana kuno ukucila mu ncende ishingi isha musebo, pamo nga Pennsylvania Wilds.
Chapati ya ku Germany yaliba iisuma sana, elyo mu Bavaria, yalikwata ubukumu ubwingi ne misango iingi, ukupalanako kuli iyo iya ku calo icina mupalamano ica ku kapinda ka kukulyo, ica Austria.
Chapati ya fisabo yaliseeka sana, nama apple ayaipikilwa muli chapati umwaka onse, elyo nama cherries pamo nama plums ayamoneka mu lusuba.
Ifintu ifingi ifyaipikwa ifya ku Germany filakwatamo ifisabo fya ma olmond, ama hazelnuts, elyo ne ifisabo fya ku fimiti fimbi. Imikate iingi iyaishibikwa ilingi ilendela pamo na kapu ya kofi iya kalipa.
Nga cakuti mulefwaya tu chapati utunono nomba utwa maka, kuti mwaeshako ifintu ifitwa ukuti Berliner, Pfannkuchen nangu Krapfen kuli iyi ncende.
Kali (curry) musango uwa kwipikilamo nelyo ukupekanya ifyakulya ifyaipikwa no kusankanya ne misalu iya pusanapusana iya nunkila na ma sipaisi, ukubikamo pamo ne nama nangu imisalu.
Curry limbi kuti yaba “iyauma” nangu “iyabomba” ukulingana no bwingi bwa menshi ayalimo.
Mu ncende sha mukati isha kukapinda ka kukuso iya India na Pakistan, ishiba lilabomfiwa mu kupanga kali (curry); ku kapinda ka kukulyo aka mu India na mu ncende isha ku fishi ifya ciputulwa cikalamba ica calo umukaka uufuma ku ngashi (coconut) eubomfiwa sana.
Pa fishi ifili 17,000 ifya kusalapo, ifyakulya fya ku Indonesha e mwabelama imisango ya fyakulya fyonse ifipikwa kuli iyi ncende ukushinguluka ici calo.
Lelo, nga cakuti lyabomfiwa ukwabula fimbi ifya kulundako amaka, ili ishiwi limoneka ukupilibula fye ifyakulya ukufuma ku ncende sha pakati elyo naku kabanga aka cilila cakulisha ica Java.
Pali ino nshita ifyashinguluka mu fishi fya archipelago fyonse, Ifyakulya fya ku Java fyalikwato imisango iingi iyaipikwa bwino, ne fyacilpo pafyo abena Java bepika pali icikonko, impilipili, shuga (makamaka shuga ya coconut yaku Java) elyo nama sipaisi ayengi ayanunkila.
Utunyantilo (stirrups) tuntu tumo utwakutunglila uto kensha wa kabalwe asamikapo amakasa kuli cila lubali ulwa cisadulo.
Utu tulalenga ukwikalana pamo kuli kensha lelo kuti twakwata amasakamiko ya bucingo pa mulandu wakuti limbi amakasa ya kwa kensha kuti yafyantamamo.
Nga cakuti kensha apona ukufuma pali kabalwe ninshi naikatwa no tunyantilo, kuti akulululwa nga cakuti kabalwe abutuka. pa kucefyako ubu busanso, ifya kuicingilila fimo fifwile fyakonkwa.
Ica kubalilapo bakensha ba bakabalwe abengi balafwala insapato sha kwenseshamo ishakwata ututende elyo ne ca panshi ica telela kabili ica songoloka.
Icakonkapo, ifisadulo fimo, makamaka ifisadulo fya Cisungu, fyalikwata utushimbi twabucingo utusuminisha impapa sha tunyantilo ukupona ku cisadulo nga cakuti twatintilwa kunuma na kensha nga cakuti apona.
Umupokapoka wa Cochamó - incende ya pamulu mu calo ca Chile iyakuninniako, iyaishibikwa nga Yosemite iya ku South America, iya kwata imisango iingi iya fibumba fya granite ne fimabwe.
Apalepesha sana paliba incende ishakutambilapo isha pamulu. Abatemwa ukuninika impili ukufuma ku ncende shonse ishapa calo cilanshita balapangako inshila ishipya mufibumba fyamaka ifishipwa.
Amangalo ya kutelemuka impili sha menshi ayakosa, apaba ukushelela pali aisi no kushelela pa tupapatu, mangalo ayaseeka sana umwaba ukushelela munshila ishafimbwa na menshi ayakosa ne fya kushelelapo nangu ifipampa ifikakililwa ku makasa.
Amangalo ya kushelela pa tupapatu utwa buta yaliseka sana ku batandashi abatemwa sana aya amangalo elyo limo aba abantu abetwa ati "ski bums," balapekanya konse ukutandala ukwaba pa kushelela pa tupapatu utwa buta ku ncende imo.
Ilangulushi lya kushelela pa mfula ya tupapatu utwa buuta lya kale sana — ifilengo fya mu ncengo fyalilangisha abaleshelela ukufuma naku mwaka wa 5000 BC!
Ukushelela pa tupapatu ukwa kutelemuka impili ngo lubali lwa mangalo kwaletendeke mu mwanda wa myaka uwalenga 17, elyo mu 1861 icikuulwa cakubalilapo ica bwangalo bwa kushelela caliswilwe nabena Norway mu Australia.
Ubulendo bwa kushelela pa tupapatu (backpacking by ski): Uyu mulimo witwa ishina limbi nga backcountry ski, ukwenda kwa kushelela pa tupapatu nangu ski hiking.
Kwalipalanako lelo tamwaba imisango ya kushelela kwa alpine nangu iya kunina impili, iyi misango imbi icitika umwatentemuka sana elyo kabili ilafwaikwa ifya kushelelapo ne nsapato ishakosa.
Mutontonkanye pa nshila ya kushelelamo cimo cine ne nshila yakwendamo.
Mu miceele iisuma muka kwanisha ukwenda pa ntamfu iitali ukucila ukwenda fye namakasa – lelo limolimo fye elyo mwinga kwata ukwendesha kwa kushelela kwa kushinguluka incende nga cakuti tamukwete icola icafina mu nshila ishapekanishiwa bwino.
Europe cishi cimo icaba icinono lelo icakwata ifyalo ifingi ifya ikwatila ubuntungwa. Ilyo ifintu filif ye bwino, ukwenda ukupita mu fyalo ifingi kuti capilibula ukuti kulaipusha ifitupa fyama visa no kuceceta kwa fitupa fya kwendela cilanshita.
Incende ya Schengen, nangu cibefyo, ilabomba kwati fye calo cimo muli ulu lubali.
Nga cakuti fye muleikala muli iyi ncende, kuti mwayabuka imipaka ukwabula ukupita mu kuceceta kwa fitupa fya kwendela na kabili.
Mu musango umo wine, ilyo mwakwata visa ya Schengen, tamulingile nakabili ukulaipusha ukukwata ama visa ayakulaya kuli cila calo ica mu ncende ya Schengen, ne ci kuti camisungilako inshita, indalama ne fya kulembalemba.
Takwaba ubulondoloshi ubwaishibikwa konse ubwa fipe ifipangwa kwati fya kale. Abasonkesha imisonko bamo balondolola ifipe ifyacila pa myaka 100 ukuti fya kale.
Ubulondoloshi bwalikwata ukupusanapusana ukwingi, uko ubukokole bwa cintu limbi kuti bwaba ubonono mu ncende pamo ngamu North America ukucila mu Europe.
Ifipe ifipikulwa ne minwe kuti fyalondololwa nge fya kale, nangu cakuti kuti fyacepapo imyaka pa fipe ifipangwa ifingi ifyapalako.
Ubutekeshi bwa nama sha Reindeer bwaliba ubukankala mu bwikashi bwa ba Sámi elyo no bwikashi ubwashinguluka amakwebo bukankala nganshi kuli bambi abakwata imilimo imbi.
Elyo fye na mu ntambi, nangu cakuti, te bonse abena Sámi aba ibimbamo mu kuteka no kufyalisha ukukalamba ukwa nama iya palana ne nsebula iyitwa ati Reindeer lelo baikalila mu kwela isabi, ukulunga ifinama, na fimbi ifya palako, ukukwata ama Reindeer ilingi nge nama sha kusendalako ifipe.
Ilelo aba Sámi abengi babomba mu makwebo ayandakai. Ubutandashi bwakutamba ifintu makwebo ayakankala mu Sápmi basangila indalama, mu ncende ya Sámi.
Nangu cakuti lilabomfiwa sana, makamaka kubengi abashili bena Romani, ishiwi lyakuti “Gypsy” lishiwi ilimonwa ngelya musalula pa mulandu wafyo lyakuma kukucefiwa elyo ne fyo abantu bambi batontonkanya pabena Romani. 
Nga cakuti icalo ico mukalatandalila caba pa fyalo umwaba ukusakamana sana pafya myendele, ishuwalansi yenu iya bumi nangu inshuwalansi ya kukansa kwa bulendo bwenu kuti yafulunganishiwa.
Kabili kuti mwafwaya ukwipusha bumpandamano bwa mabuteko yambi ukucila pabuteko bwenu, lelo bumpandamano bwabo bwapangilwa ku bekashi babo.
Ngecakumwenako cimo, abena America ababa ku Middle East balakumanya ifya pusanako ku bena Europe naba Arabu.
Bumpandamano ilingi buba fye mashiwi mubwipi pafyo amashiwi ya mitekele yacalo ili mu calo cimo.
Ilyashi ilipeelwa ilingi liba fye lya pamulu, ilyabula ukushika kabili ilyayangushiwa sana mu kupashanya ne lyashi ilyashika ilingasangwako kumbi.
Imiceele iyabipa lishiwi ilibomfiwa ku miceele yonse iingaleta ubonaushi, ukufulunganya imikalile, nangu ukufwa kwa bantu.
Imiceele iibi kuti yacitika ukuli konse mu calo, elyo kwaliba imisango iya pusana iya miceele yabipa, iingashintilila pa mipangilwe ya ncende, ifyo ifilengwa na lesa fyatantama, elyo ne mibeele ya mwela kuli iyo ncende.
Imyela iikali, ukufulisha kwa mfula nangu amenshi, elyo ne mililo yampanga efitumbuka mu miceele iyabipa, cimo cine ne mfula ya citalawe, imyela ya kankungwa, imyela ya pali beemba, ne myela ya tushululu.
Imiceele yabipa iyamu ncende shimo elyo ne nshita shimo paliba ifimyela fya mfula ya tupapatu utwa ubuta (blizzards), ukulokesha kwa mfula ya tupapatu utwa buuta (snowstorms), ukulokesha kwa aisi (ice storms) elyo ne fimyela fya lukungu.
Abalendo balebukishiwako ukuba abaibukila ku busanso ubuli bonse ubwa miceele yabipa iingakuma incende shabo pantu kuti yafulunganya amapange yabo ilyo balepekanya amalendo.
Umuntu onse uulepekanya ukutandalila icalo cimo iciletontonkanishiwa ukuba mu nkondo alingile ukukwata ukukanshiwa ukwafikapo.
Ukufwayafwaya kwapa intaneti ukwa ‘Amasambililo ya pa ncende shabunkalwe’ ('Hostile environment course') kuti yapeelako adilesi ya kampani akamupepi.
Amasambililo ilingi yasenda ilyashi lyonse ililandilwepo pano lelo lyena liba mu kushika, ilingi kulaba nokwesha ifyo mulesambilila.
Aya masambililo ilingi yasenda inshiku 2-5 elyo mulaba ifya kulangilila, ubwafilisho bwantanshi ku muntu uwasanswa elyo inshita shimo no kukanshiwa mu kubomfya ifyanso.
Ifitabo nama magazini ifilanda pa kupusuka kwa mu mpanga fyaliseeka sana, lelo ifya lembwa pa ncende sha nkondo ta fyafula.
Abalendo abalepekanya ubulendo bwakuya mu kwalula umubeela wabo (ubwanakashi nangu ubwaume) kunse ya calo balingile bapekanishisha kabela ifitupa ne fipepala fya kubwelela.
Ukufwaisha kwa ma buteko ukupeela ifitupa fya kwendela ku bantu abashilandile umubela wabo ngabaume nangu abanakashi nangu apali fye (X) nangu ifipepala ifaycinjishiwa pa kwampana ne shina na jenda kwaliba ukwapusana.
Ukufwaisha kwa ma buteeko ya fyalo fya kunse ukucindika ifi fipepala nako kwine kwalipusana.
Ukuceceta kwa pa ncende sha bucingo bwa pa musebo kwaliba ukwayafishako sana panuma ya fyacitike mu mwaka wa 2001 pa 11 Ulusuba-lunono..
Abantu abacinjapo umubela wa jenda yabo tekuti bacetekele ukupita pa fyakusikana ukwabula ukusokolola umubela wabo.
Amabimbi ayakali menshi ayamaka ayabweluluka ukufuma kumulundu wa mucanga, ilingi nipa ncende ya mabwe nangu apapalako.
Pa mulandu wa mipangilwe ya fintu ifyaba panshi ya menshi, amabimbi ayalebweluluka kuti yakalipisha pa ncende shimoshimo ishashika, elyo na ibimbi ilyaendesha ku menshi ayashika kuti lyasangwapo.
Imfwa ishingi shicitika pa mulandu wa kunaka pa kwesha ukoowa ukulola ukulefuma amabimbi, ico icingaba ba icakosa.
Ilyo fye wafuma mu mabimbi, ukowa ukubwelelamo ta kushupa ukucila ifyo wingowa lyonse.
Kuti waesha ukulolako kumbi uko ushingekatwa nakabili nangu, ukulingana no bwishibilo bobe elyo limbi nga cakuti pali abakumwene, kuti wafwaya ukulolela abakukupususha.
Amasakamiko yakwingila cipyacipya yalesa mukwangufyanya ukucila amasakamiko ya ntambi (takuba sana ukusefya), yalakokola, elyo kabili kuti yaba ayabipisha.
Abalendo abakweete inshita iyayanguka iyakubelesha intambi ishipya inshita shimo balashupikwa sana pakuti babeleshe intambi sha calo cabo.
Ilyo mulebwelela ku myenu panuma yakwikalako ku fyalo fyakunse, mwalibelesha intambi ishipya nokulufyapo ifibelesho fimo ifya ntambi shaku myenu.
Ilyo mwaile ku fyalo fyakunse pakubala, abantu baliko nomutekatima pamo nemyumfwile iisuma, ukwishiba ukuti abalendo mu calo icipya balekabila ukubelesha.
Abantu tekuti benekele ukuti umutekatima nokumfwikisha nafyo fyaliba ifikankala ku balendo abalebwelele ku myabo.
Ubulangisho bwa ciunda no lubuuto lwa piramidi bwaba pa fintu fimo ifyaba ifya kusekesha kulubali lwa bana.
Kuti mwamona ama pyramid mu mfifi elyo kabili kuti mwayamona mu mutalalila ilyo ubulangisho tabulatendeka.
Inshita ishingi kuti mwaumfwa ifiunda fya batandashi elyo nabaleshitisha. Ilyashi lya fiunda no lubuuto lyabafye ngelyashi lyamu katabo.
Ci Shimweshimwe icitwa Sphinx ecibikwa kunuma elyo kabili ecakulondolola ilyashi ilitali.
Ifilangisho filalangwa pama pyramid elyo nama pyramid ayapusanapusana yalasanikwa no lubuuto.
Ifilila fya South Shetland, ifyasangilwe mu 1819, fyalikwatwa ne fyalo ifingi elyo kabili fyalikwata incende shakushintililapo ishingi, ukubikapo na ikumi na mutanda palifyo ifyalebomba mu mwaka wa 2020.
Ifi filila fyaba apali 120 km ku kapinda ka kukuso aka Peninsula. Icakulishapo ni King George Island apaba ne ncende ya Villa Las Estrellas.
Ifililia fimbi paliba Livingston Island, elyo na Deception apaba icilindi cabunda ica volcano iicili na maka icaba ni ncende iisuma iyakushiikapo amato.
Incende ya Ellsworth ni ncende iyaba ku kapinda ka kukulyo aka Peninsula, iya pakanishiwa na Beemba wa Bellingshausen.
Impili shaku Peninsula apa shalingila mu mupokapoka, elyo shayafumamo pakupanga umutande wa Mpili sha Ellsworth ishili 360 km ishaisaputulwa pakati na Minnesota Glacier.
Iciputulwa caku kapinda ka kukuso aka Sentinel Range ecakwata impili sha Antarctica ishalepesha, isha Virson Massif, ishalepa ukufika pamamiita 4892 pa Lupili lwa Vinson.
Muncende ishabela ukutali, ukwabula amatamba ya foni ya musange, foni ya setilaiti eingamyafwafye.
Foni ya setilaiti tekuti ibe yakupyanikishapo pali foni ya musange, pantu ulingile lyonse ukuba panse apalolenkene na setilaiti pakuti wingatuma foni.
Iyi netiweki ilingi ibomfiwa ku kwensha kwa fipe, ukubikapo ne ndeke shakwangalilamo, pamofye nabatandashi bafyakusambilila abakabila ukutuma amalembo na mashiwi ukufuma ku ncende ukutali.
Abamipeela amatamba ya foni ku ncende uko mwikala balingile bapeela ilyashi nalimbi pakuikumika kwenu kuli iyi netiweki.
Inshila imo iyaishibikwa sana shino nshiku iyakukwatako inshita ya mwaka kwenda nokusambilila.
Ici nakuba caliseeka sana kuli abo abapwisha amasukulu, ukubasuminisha ukukwatako umwaka umo kunse ilyo tabalaingila mu yuniveziti, ukwabula ukufulunganya amasambililo yabo.
Munshita ishingi, ukulembesha pa nshita ya mwaka umo uwamasambililo kunse ya calo kuti kwakushishako ishuko lyakwingila mu masambililo ya pamulu ilyo wabwelela mu calo cobe.
Nakuba kulabako indalama shakulipila ku masambililo pakulembesha muli aya manshiko ya masambililo.
Finland ni ncende iisuma sana ukwa kwangalila amangalo ya kuuba amaato. "Mushili wa makana na makana ya fishiba" yalikwata amakana na makana ya fishi, mu fishiba elyo na mwishilya ilya fishi ifitwa archipelagos.
Mu fishi na mu tumimana tamukabilwa ukubomfya amaato aya kalamba kabili aya suma sana.
Nangu cakuti ifishi ne mimana iyi kalamba kuti ya leka amaato aya kalamba ukupitamo, amaato ayanono sana yena yali pusanako mu mibomfeshe.
Amangalo ya kuuba amaato yaba mangalo aya lyonse kubekala calo ba mu Finland kabili ubwato bumo bulakwata abantu nalimo cinelubali nelyo cinekonsekonse.
Uku kwalinganishiwa na Norway, Sweden na New Zealand. Nangu cibefyo kwaliba ukwapusanako (ku cakumwenako, mu Netherlands impendwa yaba bumo kubantu amakumi yane).
Amato ayengi ayaishibikwa ayapita pali beemba wa Baltic yalakwata ukwikalako inshita iitali mu St. Petersburg, Russia.
Ici cilepilibula ukutila kuti watandalila umusumba wakale panshiku shibili ishituntulu ilyo ulebwela mukusendama mu cibwato ubushiku.
Nga cakuti wayafye pali beemba ukubomfya imitebeto ya pa bwato iya cindama ninshi tawakakabile icitupa ca kwendela icaibela (ukulingana no mwaka wa 2009).
Amalendo yapali beemba yamo yalakwatamo Berlin, Germany mu fitabo fyayako. Ngefyo mwingamona pali mapu iili pamulu Berlin taili apali ponse mupepi na beemba elyo ukutandala kuli uyu musumba takwabikwapo pa mutengo wa ubu bulendo.
Ukwenda ne ndeke kuti caba icakutinya ku bantu abankulo shonse ne mikulile iyapusanapusana, makamaka ngacakuti tabaendapo mundenke kale nangu ngacakuti icibi cimo calibacitikilapo.
Tecintu cimo icakumfwila insoni iyo: tacapusana ku mwenso wacila muntu elyo nefyo abantu bapata ifintu fimo ifyo abantu abengi bakwata.
Kuli bamo, ukumfwikisha ifintu fimo pamulandu wa milimo yamu ndeke nefintu ificitika ilyo muli mulwelele kuti fyayafwilishako ukupwisha umwenso uyo uushintilila pafishishibikwe nangu ukukanakwata amaka yakupindulula ifintu.
Utwampani utusenda ifipe tulalipilwa bwino sana pakufisha ifipe bwangu. Inshita ishingi, inshita yaliba iikankala ku mapepala ya makwebo, ifyakushitisha nangu ifyakulungishisha icipe mukwangufyanya.
Mu nshila shimo, utwampani utukalamba twalikwata indeke shatuko utwine, lelo ku nshila shimbi notwampani utunono kwaliko ubwafya.
Ngacakuti batuma ifipe ne ndeke, mu nshila shimo kuti casenda inshiku pakutifye bengalongolola nokuceceta ifipe.
Umusangofye umo uwakubomba mukwangufyanyawali wa kutuma nge fipe ifyacecetwa. Amafunde ya twampani twa ndeke tayasuminisha ukutuma ifipe ukwabula uulenina pamo nafyena, elyo apa epo naimwe muleingililamo mwi lyashi
Umusango uwaishibikwa uwakwendela mu ciputulwa candeke ica cindamisha nangu ica makwebo kulipila indalama ishingi pakuti ukwate ili ishuko (nangu, icawamishapo, kusuminisha akampani kenu ukumibombelako).
Nangu cibefyo, ici taciisa pamutengo uwacipa: ukulinganafye nefyo caba, ulingile ukuipekanya ukulipila ukufika ku miku ine ukucila ifyo wingalipila nga wasala ukwenda muciputulwa ca makwebo, elyo ne miku ikumi na umo muciputulwa icacindamisha!
Mukucimonafye, tapali necingalenga ukuti umuntu aleipusha ukumucefeshako umutengo mu ciputulwa ca makwebo nangu icacindamisha mu ndeke pakwenda ukufuma pa A ukuya pa B.
Utwampani twa ndeke twalishiba ukuti kwalibako ibumba lya bantu abayipeelesha ukulundapo indalama nashimbi pakuti bengakwata ishuko lyakuya uko baleya mukwangufyanya kabili baenda bwino, kanshi nabo balalipilisha muli uyo wine musango
Umusumba ukalamba uwaku Moldova ni Chişinău. Icitundu balandako ci Romania, lelo Ici Russian ecitundu icaseeka sana.
Icalo ca Moldova calo icakwata imitundu iingi ico icacushiwa sana ne mpasase sha mitundu.
Mu 1994, ishi mpasase shalengele ukupangwa kwa kacalo akaipangilefye akene aka Transnistria Republic ku kabanga ka Moldova, akakwata ubuteko bwakako ne ndalama shakako nomba ishishaisuminishiwa ne calo icili conse icamu UN.
Amampano ya bunonshi yalipangwa cipyacipya pakati ka ishi mbali shibili isha calo ca Moldova nangu cakuti ukulanshanya kwa mitekele kwalifilikwa.
Amapepo yakalamba mu Moldova ya ba Kilistiani baci Orthodox.
İzmir emusumba wacitatu kubukulu mu calo ca Turkey uwakwata impedwa ya bantu ukufika kuli 3.7 milyoni, umusumba wa mumbali ya beemba ukulunda pali Istanbul, elyo encende iisuma sana apakumanina imyendele.
Uwali umusumba wa kale uwa Smyrna, euli nomba umusumba uupya, uwasumbulwa, uwapamfiwa ku makwebo, uwaba mu mbali ya bay iikalamba nokushingulukwa ne mpili.
Umusebo uukalamba uwa paasuka mu musumba uwa limbwamo ne fimuti, ifikuulwa ifya pangwa na magilasi pa ntanshi, elyo na matuuka ayapya efyafimbwa ne mitenge ya matoni ya ntambi ayakashikila, umushiika wamu mwanda wa myaka uwalenga 18, ne fikuulwa fyama mosque ne filonganino fya mapepo, nangu cakuti umusumba wakwata imimonekele ya Mediterranean Europe ukucila iya ntambi sha Turkey.
Umushi wamu Haldarsvík eupeela imimonekele iisuma iya cilila camu pepi ica Eysturoy elyo emwaba icilonganino ca mapepo ica nemimonekele iyaibelako iya fifutu cinekonsekonse.
Mu lubansa lwa cilonganino, mwaliba ifibumbwa fya mabwe ya marble ifya nkunda pa nshishi.
Kuti cafika pakulingana no kwenda pali citika wa nsa imo ukushinguluka muli uyu mushi uwa lulumbi.
Ku kapinda ka kukuso elyo kabili apayanguka ukufika epaba itauni ilyayemba ilyacitemwiko ilitwa Sintra ilyali ilyalulumbi sana ku bakunse ya calo panuma ya kutaakisha kwa lulumbi lwaliko ulwalembelwe na Lord Byron.
Basi ya Scotturb 403 ilenda lyonse ukuya ku Sintra, ukwiminina pa Cabo da Roca.
Elyo kabili ku kapinda ka kukusu kwine kuti watandalila incende iitwa Sanctuary of Our Lady of Fatima (Ulufuba), incende iyaishibikwa sana pamulandu wakwa Maria nyina kwa Yesu.
Mukwai ibukisheni ukutila muletandalila incende ya nshishi ya cintubwingi, pamofye ne ncende iyakwata ubupililbulo ubushingapendwa bwino ku ciputulwa icikulu icabekala pe sonde.
Kucili kwaliba abaume na banakashi abengi abapuswike mu nshita yabo kuno, elyo abengi abo abatemwikwa babo baipaiwe nangu ababomfeshiwe mpaka bafwa kuli ilya ncende, aba Yuda pamo nabashili ba Yuda.
Twapapata mukwai musunge bwino incende ne cilumba mu nshila iya cindamikwa monse, ukukonka umuyano no mutembo pamo no mucinshi uulekabilwa. Tekwesha ukupumya nelyo ukupanga akapuni pa lwa kwipaiwa kwa ba Yuda ba ku Europe ukwaliko mu nshita ya nkondo ya calo conse iya bubili (holocaust) nangula pa ba Nazi.
Tekwesha ukwalula imimonekele ya ncende ukupitila mu kulembaula nelyo ukukwesaula ifya kukwesaula ifili fyonse pa fikuulwa.
Ifitundu ifibomfiwa mu Barcelona ni Catalan na Spanish. Abantu ukufika kuli citika batemwa ukulanda ici Catalan, abantu abengi balacumfwa, elyo mupepi na bonse fye balishiba ici Spanish.
Nangu cibefyo, ifishibilo ifingi filangilwa mu ci Catalan ceka fye pantu eca pampamikwe ne funde nge chitundu ica kubalilapo ica suminishiwe.
Lelo, ici Spanish naco cine cilabomfiwa sana mu myendele namu ncende shimbi.
Ifyakubilisha ifingi mu makwebo fipangwa ukubomfya ici Catalan, lelo ifyakupumikisha ifishipekanishiwe bwino filabilishiwa na mashini iyapekanishiwilwa kabela mu fitundu ifingi apali ici Spanish, Icingeleshi, ici Fulenchi, ici Arabu neci Japanese.
Abena Paris balishibikwa sana pamulandu wa kuyumfwa, icilumba no musalula.
 Nangu cakuti uku tekuti kube ukulondolola bwino ukwa aba bantu, umusango uusuma uwakwikalilamo bwino ilyo uli mu Paris kuisunga no mubeela uusuma ukucita ngo muntu uwaba "bien élevé" (uwakula bwino). Ici cikalenga ukuti wikale bwino muli iyi ncende.
Imisango ya bena Paris iyakufulwafulwa ilafumapo ngacakuti walangisha umucinshi.
Incende yakusungilako ubwina nama iyaku Plitvice Lakes yalikwata sana ifimiti, apali ifima beech, spruce elyo ne fimiti fya mafufu, elyo kabili mwaba ukusankana kwa mulemfwe wa Alpine na Mediterranean.
Mwaliba ne fimenwa ifingi ifyalekanalekana, pamulandu wa bwingi bwa kupusana kwa miceele iinono, ukupusanapusana kwa mushili elyo nokupusana kwa kwima kwa mushili.
Iyi ncende ekusangwa inama nefyuni ifya misango iingi.
Ifyuni ifishimonaika pamo nga European brown bear, wolf, kapumpe, ifipululu, lynx, impaka elyo na capercaillie kuti fyasangwa kulya, pamofye ne misango yanama shimbi ishikaya.
Pakutandalila incende sha mapepo ishama monk (monasteries) banamayo balakabilwa ukufwala ama siketi ayalefimba amakufi elyo nefipeya nafyo filingile ukufimbwa.
Ama monastery ayengi yalapeela ififimbo kuli banamayo abesa ukwabula ukuipekanya, nomba ngacakuti mwaisa nefifimbo fyenu, makamaka ifikwete amabala ayabeka, lyena bakamimwentwila kuli monk nangu namayo pa mwinshi wakwingilila.
Mu nshila imo ine, abaume nabo balakabilwa ukufwala amatoloshi ayalefimba amakufi.
Aya nayo kuti yayashimwa pafisangwa pa mwinshi lelo ifi fyakufwala tafiwashiwa panuma yacila kubomfiwa kanshi limbi tekuti mumfwe bwino ilyo mwafifwala. ku baume kwena takwaba nokusala ifingamilinga kufwalafye icili conse.
Imipikile ya Majorcan, pamofye nge ncende shimbi ishamu Mediterranean, yashintilila pa mukate, imisalu ne nama (makamaka umunani wa nkumba), elyo ibomfya amafuta ya miolife lyonsefye.
Icakulya icayanguka icacungulo, makamaka munshita ya lusuba, ni Pa amb Oli: Umukate na mafuta ya miolife, matimati, elyo nafimbi ifyakusanhsamo ifingabapo pamo nga chizi, isabi lya tuna, nafimbipo.
Amashina ya fintu yonse, pamo ne shina lya Sie ilyobe, lyonse fitendeka ne Cilembo icikulu, nangufye nipakati ka sentensi.
Ici cintu icikankala sana ica kupusanyako amashiwi aya kubomba yamo na mashina ya fintu. 
Kabili ici cila suminisha no kulenga ukuti ukubelenga kwaba ukwayanguka, nangu cakuti ukulemba kwena kwaliba ukwakosa pa mulandu wa kufwaya ukwishiba nga cakuti ishiwi lya ukucita icintu nangu ilya kulondolola icintu libomfiwe mu musango wa kwimininako ishina lya cintu.
Ukulumbula kwa mashiwi kwaliba ukwayanguka muci Italian pantu amashiwi ayengi yalandwa mu musango untu yalembelwemo.
Ifilembo ifikankala ifyakulolekesha ni c na g, pantu ukulumbulwa kwa fiko kulapusana ukulinga ne ciunda cilekonkapo.
Kabili, ufwile ukushininkisha ukuti walumbula r na rr ifyapusana: caro cipilibula wemutemwikwa, elyo carro cipilibula iceleta.
Ici Persian calikwatako ifilembo ne milandile iyayangukako.
Eico, ukubelenga ifisambililo fyapa milembele ya citundu kuti kwamyafwako ukusambilila ifingi pa milembele yaci Persian nokumfwikisha bwino amashiwi.
Elyo kabili kuti twatila, ngacakuti nawishiba bwino ici Romance, kuti cakwangukila ukusambilila ici Portuguese.
Nangu cibefyo, abantu abaishiba ici Spanish icinono kuti balanda mukwangufyanya ukuti ici Portuguese calipalamako eyefilya icakuti tacilingile ukusambililwa palwaciko ceka.
Incende sha kale ishali isha kumwenamo ifintu pali ino nshita tashibomba, elyo shashalafye ngo mwakulangishisha ifya kale, nangu incende sha masambililo.
Pamulandu wakuti ukulamfya kwa lubuuto munshiku shakale takwali no bwafya ngefyo kuli ilelo, fisangwa ilingi mu misumba nangu pa ncende sha masambililo, apayanguka ukufika ukucila isho ishakuulilwe mu nshiku kale.
Ama telesikopu ayengi ayaino nshita yaba fikuulwa ifikalamba mu ncende ishakutali umwaba ne miceele iisuma.
Ukutamba kwa maluba ya Cherry, ukwaishibikwa nga hanami, kwaliba lubali lwa lutambi lwa calo ca Japan ukutendeka muli senchari yalenga 8.
Ili ilangulushi lyafumine ku China uko amaluba ya plam yali eyo abantu batemenwe sana.
Ku Japan, ukusefya kwa maluba ya ntanshi ayetwa ati cherry kwalepangwa ne mfumu pa lwaiko iyine yeka fye elyo nababa mwi bumba lya bantu aba fyalilwa mu ndupwa ishi teka ama bufumu kabili ne ndupwa isha cindamisha ukushinguluka Isano lya bufumu.
Ifimenwa fimoneka bwino ilyo incende ilifye ngefyo yapangilwe, kanshi muleesha ukutaluka kwitunko lyakufumyamof “nangu fye kantu” kamo.
Ngacakuti muletandalila ibala ilyapangwafye bwino, ukusendamo “ifintu” kuti kwalenga ukuti bamitamfye, ukwabula nokulanshanya.
Icalo ca Singapore calo cimo icamutende sana ukusangwamo elyo kabili icayanguka ukwendamo, elyo kabili kuti mwashita icili conse ico mulefwaya ngamwafika.
Lelo pamulandu wakusangwa mu ncende ya “pamulu sana” ukuselakofye ama digili ayanono ukufuma pa mushilwa wapakati ke sonde (equator) mulingile mwaipekanya ifyakubombela pakukaba (lyonse) elyo na kasuba akabilikisha (ilyo takuli amakumbi, inshita shimo-shimo).
Kabili kwalibako nama basi ayanono ayaya ku kapinda ka kukuso ku Hebron, incende ya lutambi ukwashikilwe bashifwe bamu Cipingo pamo nga Abrahamu, Isaki, Yakobo, na bakashi babo.
Moneni ukutila ati basi iyo muletontonkanya ukuninamo nangula uku kwelamo ileya ku Hebron elyo teku ncende iya palamina ne ncende iya kwikalamo iya ba Yuda iya ku Kiryat Arba.
Inshila sha menshi isha mukati kuti shaba cintu icisuma icakukwatilako inshita yakutuusha.
Icakumwenako ukutandalila imisumba ya bucingo mu Mupokapoka wa Loire, umupokapoka wa Rhine nangu ukuya no bwato ku misumba iyalulumbi pa Danube nangu ukuya no bwato mu Mufoolo wa Erie.
Elyo kabili kwaliba nokulondolola kwa nshila ishakwendamofye elyo neshakwenshamo amacinga.
Ichimishimishi ninshita imo iyakutuusha iikankala nganshi kubena Kristu, elyo kabili cilasefiwa ngo bushiku bwa kufyalwa kwakwa Yesu.
Intambi ishingi ishashinguluka inshita ya kutuusha fyalyambukilako nakubashasumina mufyalo fyabwina Kristu pamo nefyalo ifishili fyabwina Kristu isonde lyonse.
Kwalibako ulutambi ulwakupwisha ubushiku ubutangilila Icimishimishi ubwa Easter ukwabula ukusendama pakuti umone uko akasuba kaletula.
Kwalibako ubulondoloshi ubwingi ubwa bwina Kristu pali ulu lutambi, lelo kuti cabafye lutambi lwabusenshi ilyo takulaba ubu Kristu ulwa Mainsa no Bufyashi.
Amacalici ayengi ayantambi ilingi yalakwata ukusefya kwa Kushukuka pa Cibelushi ubushiku mu nshita ya kubeluka kwa Kushukuka, ilyo ifilonganino fitendeka ukusefya ilyofye cafika pakati ka bushiku pakusefya ukushukuka kwakwa Yesu.
Inama shonse ishafikile pa cilila mukubalilapo shaishile ukupitila mukowa , ukupupuka nangu ukwelela pa menshi.
Pamulandu wantamfu ubutali ukufuma ku cishi inama shalifililwe ukukwanisha ubulendo ukulenga fulwe mukalamba abe enama iyakulisha iilya umulemfwe wamu Galapagos.
Ukufuma apo umuntu afikile mu Galapagos, inama ishingi shaliletwamo ukubikapo na imbushi, amahosi, ing’ombe, bakwindi, bapuushi elyo ne mbwa.
Ngacakuti watandalila ku ncende ya Arctic nangu ku Antarctic munshita yapa mwela ukayasangwako ku bushiku ubwabula ukuca, icilepilibula ukuti akasuba takatula pali ubu bushiku.
Ici ilingi cilapeela ishuko lyakumona Aurora borealis, pantu umulu ulaba uwafita inshita iingi.
Pamulandu wakuti muli ishi ncende tamwafula abantu, elyo nokulamfya kwa lubuuto ilingi takwaba ubwafya, mukakwata neshuko lyakutamba bwino intanda.
Ulutambi lwa mibombele yaku Japan lwaliba sana ulwa bikwa bwino mu kukonkana no mutande kabili mu nshila iya suminishiwa ukucila ifyo abekashi ba ku masamba babelesha.
Ama suti efyakufwala fya milimo elyo nababombela pamo baita na mashina ya ndupwa nangu amashina ya fifulo fya ncito shabo.
Ukulaumfwana pa ncito kwaliba ukwayafya, ukukomaila pa kubombela capamo nga ibumba ukucila ukulalumbanya no kulatasha umuntu pa fyo akwata mu kubombesha kwa kwe nelyo pa fyo acita.
Ababomfi balingile basuminishiwa nabakalamba ba ncito pa masalo yonse ayo balepanga, elyo balenekelwa nokumfwila amakambisho ya bakalamba ba milimo ukwabula ukuilishanya.
