Duşenbe güni Stenford uniwersitetiniň Lukmançylyk mekdebiniň alymlary öýjükleri görnüşine görä sortlap bilýän täze anyklaýyş guralyny oýlap tapandyklaryny yglan etdiler: ol, ähtimal, her biri takmynan bir amerikan senti töweregi bahadan, standart sepiji printerler arkaly öndürip bolýan kiçijik çap edilýän çipdir.
Öňde baryjy barlagçylaryň aýtmagyna görä, ol pes girdejili ýurtlardaky näsaglarda rak keseliniň, inçekeseliň, HIV-iň we gyzzyrmanyň ir anyklanmagyna eltip biler, ol ýurtlarda bolsa, süýt mäziniň rak keseli ýaly kesellerden diri gutulmaklyk baý ýurtlardakydan ýarym esse az bolup biler.
"JAS 39C Gripen" uçary ýerli wagt bilen 9:30 (0230 UTC) çemesi uçuş zolagyna gaçyp partlady, aeroport bolsa täjirçilik reýslerine ýapyldy.
Uçarmanyň eskadronyň ýolbaşçysy Dilokrit Patawidigi anyklanyldy.
Ýerli metbugat howa menziliniň ýangyn söndüriji ulagynyň ýangyny söndürýärkä agdarylandygyny habar berýär.
28 ýaşly Widal üç möwsüm ozal Sewilýadan Barselona goşulypdy.
Widal Kataloniýanyň paýtagtyna göçeli bäri, klub üçin 49 duşuşykda oýnady.
Protest ýerli sagat bilen 11:00 (UTC+1) çemesi Waýtholda, premýer-ministriň resmi rezidensiýasy bolan Downing köçesiniň polisiýa tarapyndan goralýan girelgesiniň garşy ýüzünde başlady.
Sagat 11:00-yň göni yz ýanyndan protestçiler Waýtholda demirgazyk tarapa barýan ulaglaryň gatnawyny petiklediler.
Polisiýa sagat 11:20-de protestçilerden ýanýoda dolanmaklaryny sorady we olaryň nägilelik bildirmek hukugyny ulaglaryň dyknyşmagy bilen deň agramly ulanmalydyklaryny aýtdy.
Sagat 11:29 töweregi protest Waýtholdan, Trafalgar meýdanyndan geçip, soňra Strandyň ugry bilen, Aldwiçden we Kingsweýden geçip, Konserwatiw partiýanyň "Grand Connaught Rooms" myhmanhanasynda öz Ýazky forumyny geçirýän ýeri bolan Holborn etrabyna tarap gitdi.
Nadalyň kanadaly oýunça garşy başa-baş rekordy 7–2.
Ol ýakynda Brisbeýn açyk çempionatynda Raoniçden utuldy.
Duşuşykda Nadal 88% arassa utuk gazanyp, ilkinji urguda 76 utuk ýygnady.
⁣Duşuşykdan soň, Toýun meýdançanyň şasy şeýle diýdi: "Iň möhüm ýaryşlaryň soňky tapgyrlaryna gaýdyp gelendigime begenýärin. Munda ýeňiş gazanmaga synanmak üçin geldim."
⁣"Panama kagyzlary" 2016-njy ýylyň ýazynda Panamanyň "Mossak Fonseka" hukuk firmasy tarapyndan metbugata syzdyrylan takmynan on million resminama üçin ulanylýan saýawan adalgadyr.
Resminamalar on dört sany bankyň baý müşderileriň salgytlardan we başga düzgünnamalardan gaçmagy üçin ABŞ-nyň milliardlarça dollaryna barabar bolan baýlygy gizlemegine kömek edendigini görkezdi.
Britan "The Guardian" gazeti "Deutsche Bank" bankynyň muny ýerine ýetirmek üçin ulanylan 1200 sany hyýaly kompaniýanyň takmynan üçden birini dolandyrandygyny öňe sürdi.
Bütin dünýäde protestler geçirildi, birnäçeler jenaýat jogapkärçiligine çekildi we Islandiýanyň hem-de Pakistanyň hökümetleriniň ikisiniňem ýolbaşçylary işden çekildi.
Gonkongda doglan Ma Nýu-Ýork uniwersitetinde we Garward uniwersitetiniň Hukuk fakultetinde okady hem-de onuň bir wagtlar Amerikada hemişelik ýaşamaga rugsat berýän "ýaşyl karty" bardy.
Hsieh saýlaw döwründe Manyň krizis wagtynda ýurtdan gaçmagynyň mümkindigini kakdyryp aýtdy.
Hsieh görmegeý Manyň mazmun däl-de, stil taýdan öňe çykýandygyny hem aýtdy.
Bu aýyplamalara seretmezden, Ma materikdäki Hytaý bilen has jebis gatnaşyklaryň tarapyny tutýan platformada ynamly ýeňiş gazandy.
Şu günki Günüň oýunçysy "Waşington Kepitalz" toparyndan Aleks Oweçkin.
Ol "Waşingto"\n"Atlanta Treşerz" toparyndan 5-3 üstün çykanda 2 gol geçirip, 2 goluň hem pasyny berdi.
Oweçkiniň şol gijeki ilkinji gol pasy täze gelen Niklas Bekstromyň ýeňiş getiren goluna boldy;
onuň şol gije geçiren ikinji goly möwsümdäki 60-njy goly bolup, Ýaromir Ýagr we Mario Lemýe tarapyndan 1995-96-njy ýyllarda ýetilen sepgitden bäri bir möwsümde 60 ýa-da has köp gol geçiren ilkinji oýunçy boldy.
Batten özüniň takmynan 2,3 milliard ABŞ dollaryna barabar baýlygy bilen 2008-nji ýylyň 400 sany iň baý amerikan raýatynyň arasynda 190-njy orny eýeldi.
Ol 1950-nji ýylda Wirjiniýa uniwersitetiniň Sungat we ylymlar kollejini tamamlap, şol edaranyň möhüm donory boldy.
Yragyň Abu Graib tussaghanasy gozgalaň wagtynda ýakyldy.
Bu tussaghana ABŞ-nyň güýçleriniň dolandyrmagyna geçensoň tussaglara betniýetli daraşylandygynyň üstüniň açylmagy bilen adyny tanatdy.
Körpe Pike 2008-nji ýyldaky Singapur Gran-prisinde Fernando Alonsonyň irki pit-stop säginmesiniň yz ýanyndan, howpsuzlyk awtoulagyny çykaryp heläkçilige uçrady.
Alonsonyň öňündäki awtoulaglar ýangyç almak üçin howpsuzlyk awtoulagynyň aşagyna girende, ol topardan öňe saýlanyp, ýeňiş gazandy.
Körpe Pike 2009-njy ýyldaky Wengriýa Gran-prisinden soň işden çykaryldy.
Göni irden sagat 8:46-da birinji reaktiw uçaryň öz nyşanasyna degen takyk pursadyny alamatlandyryp, şäherde dym-dyrslyk boldy.
Iki sany ýagtylyk şöhlesi uzakly gije asmana gönükdirilip goýuldy.
Bu meýdançada ortasynda transport merkezi hem-de ýadygärlik seýilgähi bar bolan bäş sany täze belent binanyň gurluşygy dowam edýär.
Bu PBS serialy ýigrimiden gowrak Emmi baýragyna mynasyp boldy, onuň dowamlylygy bolsa, diňe “Sezam köçesi” we “Jenap Rojersiň kowçumy” seriallaryndan gysga.
Serialyň her bölümi belli bir kitabyň temasyna bagyşlanýardy, soňra bolsa, birnäçe hekaýanyň üsti bilen şol tema açylyp görkezilýärdi.
Her bölümde çagalaryň kitaphana baran wagtlary gözlemekleri üçin olara kitaplar barada maslahatlar hem berilýärdi.
“WNED Buffalo” ýaýlymyndan (“Reading Rainbow” serialynyň baş studiýasy) Jon Grant "“Reading Rainbow“ serialy çagalara näme üçin okamalydygyny, ... okamaga bolan söýgini öwretdi. [Bu serial] olary kitap saýlamaga we okamaga höweslendirdi”" diýip gürrüň berdi.
Käbirleri, şol sanda Jon Grant bu serialyň bes edilmegine maliýe taýdan kynçylygyň, şeýle hem, telewideniýedäki bilim gepleşikleriniň filosofiýasynyň özgermeginiň täsir edendigini öňe sürýär.
Sinoptikleriň aýtmagyna görä, Kabo-Werde adalarynyň günbataryndan takmynan 645 mil (1040 km) uzaklykda ýerleşýän bu tupanyň haýsydyr bir guryýer zolagyna howp salmazdan ozal dargamagy ähtimaldyr.
Fred harasadynyň häzirki wagtda 105 mil/sag (165 km/sag) tizlikde şemaly bar we ol demirgazyk-günbatar tarapa süýşýär.
Hemradan surata düşürmegiň oýlanyp tapylany bäri, Fred harasady Atlantikanyň günortasynda we gündogarynda hasaba alnan iň güýçli tropiki siklondyr we günbatar uzaklygyň 35-nji meridianynyň gündogarynda hasaba alnan diňe üçünji uly harasatdyr.
1759-njy ýylyň 24-nji sentýabrynda Artur Ginnes Irlandiýanyň Dublin şäherindäki "Sent-Jeýms Geýt" piwo kärhanasyny 9000 ýyl kärendesine almaga gol çekdi.
250 ýyl geçensoň, Ginnes her ýyl 10 milliard ýewro (14,7 milliard ABŞ dollary) gowrak girdeji gazanýan global biznese öwrüldi.
Şu gün A1GP Täze Zelandiýa toparynyň egindeş sürüjisi Jonni Rid Täze Zelandiýanyň 48 ýylyk Oklend Harbor köprüsinden kanuny taýdan iň çalt sürüp geçip, taryha girdi.
Jenap Rid Täze Zelandiýanyň "Gara gözellik" atly A1GP awtoulagynda sagatda 160 km-den ýokary tizlik bilen köprüden ýedi gezek geçmegi başardy.
Täze Zelandiýanyň polisiýasy "Gara gözelligiň" pessejikdigi zerarly jenap Ridiň näderejede çalt sürýändigini görmek üçin öz tizlik radarlaryny ulanmakda kynçylyk çekdi we polisiýa diňe ýekeje gezek jenap Rid sagatda 160 km tizlikden peselende onuň tizligini ölçemegi başardy.
Geçen 3 aýyň dowamynda tussaglaryň 80-den gowragy resmi aýyplama bildirilmezden Merkezi bellige alyş desgasyndan boşadyldy.
Şu ýylyň aprel aýynda kazy Glinn kazyýet komissary tarapyndan diňlenilmän, 24 sagatdan artyk tussag astynda saklanylan adamlaryň boşadylmagyny amala aşyrmak maksady bilen şol desganyň garşysyna wagtlaýyn saklanmak barada karar çykardy.
Komissar, eger berlen bolsa, girew belleýär we tussag eden işgär tarapyndan gozgalan aýyplamalary resmileşdirýär. Soňra aýyplamalar ştatyň kompýuter ulgamyna girizilip, şol ýerden hem kazyýet işi yzarlanylýar.
Işe seretmeklik güman edilýän adamyň kazyýet işine çalt garalmagyna bolan hukugyny hem belleýär.
Awstraliýanyň gaznaçysy we Liberal partiýanyň lideri hökmünde premýer-ministr Jon Howardyň ornuna geçmegi iň ähtimal adam bolan Piter Kostello Awstraliýadaky ýadro energiýasy senagatyna goldaw berýändigini yglan etdi.
Jenap Kostello ýadro energiýasyny öndürmek ykdysady taýdan amatly bolan mahalynda Awstraliýanyň ony ulanmaga dowam etmelidigini aýtdy.
⁣"Eger täjirçilik görnüşinde bolsa, ol bizde bolaýmaly. Ýagny, ýadro energiýasyna hiç hili ýörelgeleýin garşylyk ýok" diýip, Jenap Kostello aýtdy.
Ansanyň aýtmagyna görä, "polisiýa iki sany ýokary derejeli zarba mirasdüşerlik üstünde doly gerimde uruş çykmagyna eltip biler öýdüp alada edipdir.
Polisiýa Lo-Pikkolonyň eliniň güýçlüdigini aýtdy, sebäbi ol Palermoda Prowenzanonyň sag el adamydy hem-de onuň has uly tejribesi başlyklaryň ýaşuly nesliniň hormatyna mynasyp bolupdy, olar özleriniň häkimiýet torlaryny güýçlendirýän mahaly Prowenzanonyň mümkin boldugyça assyryn işlemek baradaky syýasatyna eýerýärdiler.
Riine zerarly döwlete garşy ýüze çykan urşy ýatyran Prowenzano ol boslary jylawlap saklaýardy, 1992-nji ýylda şol uruşda mafiýanyň haçparazlary bolan Jiowanni Falkone bilen Paolo Borsellino pida bolupdy."
"Apple" kompaniýasynyň baş direktory Stiw Jobs sahna çykyp, jinsi balagynyň jübüsinden iPhone çykarmak arkaly ol enjamy mälim etdi.
Ol 2 sagatlyk çykyşynyň dowamynda: "Şu gün "Apple" telefonyň täzeden üstüni açýar, biz şu gün taryh ýazýarys" diýdi.
Braziliýa ýeriň ýüzündäki iň iri rim-katolik ýurdy bolup durýar we Rim-katolik buthanasy ýurtda jynsdaş nikanyň kanunylaşdyrylmagynyň garşysyna yzygiderli çykyş etdi.
Braziliýanyň Milli kongresi şol kanunylaşdyrmagy 10 ýylyň dowamynda ara alyp maslahatlaşdy we şeýle raýat nikalary häzirki wagtda diňe Rio-Grande-do-Sulda kanuny bolup durýar.
Ilkibaşdaky kanun taslamasy Sao Paulonyň ozalky häkimi Marta Suplisi tarapyndan işlenip düzüldi. Teklip edilýän kanunçylyk düzedilensoň indi Roberto Jeffersonyň elinde dur.
Protestçiler noýabrda Milli Kongrese tabşyrmak üçin 1,2 million goly özünde jemleýän haýyşnama ýygnamagy umyt edýär.
Kän maşgalanyň öýden çykarylmaga garşy göreşmek üçin ýuridik kömek gözleýändigi äşgär bolansoň, 20-nji martda Ist-Beý jemgyýetiniň hukuk merkezinde ýaşaýyş jaý galplygynyň pidalary üçin ýygnak geçirildi.
Haçan-da ýaşaýjylar başdan geçirenlerini aýdyp ugranda, dahylly maşgalalaryň aglabasy birden Oklend ýaşaýyş jaý müdirliginiň işgäri bolan Karolin Wilsonyň öz kepillik depozitlerini ogurlap, şäherden gaçandygyny bildi.
Lokwud-Gardensde ýaşaýan kärendeçiler ýene 40 ýa-da has köp maşgalanyň öýden çykarylmaga duçar bolmagy mümkin diýip hasap edýärler, sebäbi olar Oklend ýaşaýyş jaý müdirliginiň polisiýasynyň şu ýaşaýyş jaý galplygyna degişli bolmagy mümkin beýleki jemgyýetçilik ýaşaýyş jaý emläklerini hem derňeýändigini bilipdirler.
Topar 9000 adamyň gatnaşmagynda "Maui uruş hatyrasy" stadionynda geçiriljek şowhuny ýatyrdy we muşdaklardan ötünç sorady.
Toparyň dolandyryş kompaniýasy bolan "HK Management Inc." 20-nji sentýabrdaky çykyşyny ýatyrmagynyň sebäbini ilkibaşda aýtmady, ýöne ertesi gün logistik sebäpleri günäkärledi.
Meşhur grek aklawçylary Sakis Keçagioglu we Jorj Nikolakopulos Afiny şäheriniň Koridal türmesinde tussag edildi, sebäbi olar parahorlukda we korrupsiýada günäkär diýen karara gelindi.
Şonuň netijesinde, öňki ýyllaryň dowamynda kazylar, ýuristler, solisitorlar we aklawçylar tarapyndan edilen bikanun hereketleriň paş edilmegi arkaly Gresiýanyň hukuk jemgyýetiniň içinde uly skandal ýüze çykdy.
Birnäçe hepde öň, žurnalist Makis Triantafilopulosyň “Alpha” teleýaýlymyndaky meşhur ""Zoungla"" telegepleşiginde görkezen maglumatlaryndan soň, öz ofis işgärleriniň bikanun parahorlyga we korrupsiýa gatnaşandygy sebäpli, deputat we ýurist Petros Mantuwalos işinden boşadyldy.
Mundan başga-da, baş kazy Ewangelos Kalusis korrupsiýada we ýaramaz häsiýetde günäkär diýlen karar gelnip tussag edildi.
Roberts ähtimal hadysalaryň aýratynlyklaryny teswirlemegiň etiki bolmajakdygyny aýdyp, çaga aýyrtmagyň etikasyna seredilende möhüm sorag hökmünde, öz pikiriçe ýaşaýşyň haçan başlanýandygy barada aýtmakdan çürt-kesik boýun towlady.
Şeýle-de bolsa, ol Ýokary Kazyýetiň gyşarnyksyz kararlarynyň möhümdigini nygtamak bilen, "Rou bilen Weýd" kararynyň "ýurduň ylalaşylan kanunydygy" baradaky irki beýanatyny gaýtalady.
Ol, Rou kararynyň bagly bolan, şahsy durmuşyň eldegrilmesizligi barada güman edilýän hukugyna ynanýandygyny hem tassyklady.
Maruçidor ikinji orundaky Nusadan alty utuk öň saýlanyp, birinji orunda tamamlady.
Iki tarap hem esasy ýarym finalda duşuşar, şonda Nusa ýeňijilerden 11 utuk öňde bolar.
Soňra Maruçidor Deslapky finalda Kabultury ýeňdi.
Hesperonychus elizabethae görnüşi Dromaeosauridae maşgalasynyň bir görnüşidir we welosiraptoryň doganoglanydyr.
Bu doly ýelekli, ýyly ganly ýyrtyjy guş edil welosiraptor ýaly penjeli iki aýagy bilen dik ýöreýärdi diýlip hasap edilýär.
Onuň ikinji penjesi has ulurak bolup, "günbatar penje" diýmegi aňladýan Hesperonychus adyna sebäp boldy.
Şatyrdadyp gysýan buzdan başga-da, adatdan daşary howa şertleri halas ediş tagallalaryna päsgelçilik döredýär.
Pittman indiki hepdäniň belli bir wagtyna çenli şertleriň gowulanmajagyny öňe sürdi.
Pittmanyň aýtmagyna görä, ýüzýän buzuň mukdary we galyňlygy soňky 15 ýylda düwlen awçylaryna duş gelen iň erbet buzdur.
Şu gün Red-Leýk obşinasynda Jeff Waýzyň we dokuz pidadan üçüsiniň matam çäreleri geçirilýärkä, 21-nji martda mekdepde bolup geçen atyşyk boýunça ýene bir okuwçynyň tussag edilendigi barada habar ýaýrady.
Häkimiýetler şu günki tussag edilmäni tassyklamakdan başga onçakly resmi maglumat aýtmady.
Emma, derňewden habarly bir çeşme “Minneapolis Star-Tribune” gazetine onuň Red-Leýk taýpa baştutany Floýd Jurdeniň 16 ýaşly ogly Luis Jurdendigini aýtdy.
Häzirki wagtda nähili aýyplaw bildiriljekdigi we häkimiýetleri bu oglanyň üstünden nämäniň eltendigi belli däl, emma federal kazyýetde kämillik ýaşyna ýetmedikler boýunça kazyýet önümçiligi başlandy.
Lodin owganlary ýene bir saýlawyň çykdajylaryndan hem-de howpsuzlyk töwekgelçiliginden halas etmek üçin, resmileriň ikinji tapgyry ýatyrmak kararyna gelendigini hem aýtdy.
Diplomatlar ikinji tapgyry zerur däl diýip kesgitlemek üçin, Owganystanyň konstitusiýasynda ýeterlik möçberde gümürtiklik tapandyklaryny aýtdy.
Bu bolsa, ikinji tapgyryň ýatyrylmagynyň konstitusiýa ters boljakdygy baradaky irki habarlar bilen gapma-garşy gelýär.
Uçar Irkutsk şäherine barýardy we içerki goşun tarapyndan dolandyrylýardy.
Barlag geçirmek üçin derňew ýola goýuldy.
1970-nji ýyllardan bäri Il-76 rus we sowet ýaragly güýçleriniň esasy komponenti bolup durýar hem-de Russiýada eýýäm geçen aý agyr heläkçilige uçrady.
7-nji oktýabrda uçar howa göterilensoň bir hereketlendiriji gopdy, hiç hili şikes ýetmedi. Russiýa bu heläkçilikden soň Il-76-lary gysga wagtlyk togtatdy.
Alýaskanyň Fairbanks şäheriniň günortasynda müňlerçe barrel işlenilmedik nebit dökülensoň, Trans-Alýaska turbageçiriji ulgamynyň 800 kilometri ýapyldy.
Ýangyn dolandyryş ulgamynyň adaty synagyndan soň elektrik togunyň kesilmegi howpsuzlyk klapanlarynyň açylmagyna we Fort Grili 9 nasos stansiýasynyň golaýynda işlenilmedik nebitiň dökülmegine sebäp boldy.
Klapanlaryň açylmagy ulgamyň basyşyny goýbermäge mümkinçilik berdi we nebit prokladkanyň üsti bilen 55 000 barrel (2,3 million gallon) sygymly rezerwuara akdy.
Çarşenbe güni öýlän rezerwuaryň wentilýasiýa deşikleri henizem, ähtimal, rezerwuaryň içindäki ýylylyk giňelmesi sebäpli syzdyrýardy.
Rezerwuarlaryň aşagynda duran, 104 500 barrel sygymly ikinji derejeli ýene bir zolak entek tutuşlygyna dolmady.
Göni ýaýlymdaky teswirlerde Eýranyň ýolbaşçy çeşmeleri sanksiýalaryň hiç hili täsiriniň ýokdugyny ilkinji gezek boýun aldy.
Olar maliýe çäklendirmeleri we Ýewropa Bileleşiginiň işlenilmedik nebit eksportyny gadagan etmegi öz içine alýar, Eýranyň ykdysadyýeti bulardan daşary ýurt girdejileriniň 80%-ini alýar.
Nebit eksport edýän ýurtlaryň guramasy (OPEK) soňky aýlyk hasabatynda işlenilmedik nebit eksportynyň günde 2,8 million barrel bilen soňky iki onýyllykda iň pes derejä düşendigini mälim etdi.
Ýurduň ýokary lideri Aýatolla Ali Hameneý nebite garaşlylygyň baryp Eýranyň 1979-njy ýyldaky yslam rewolýusiýasyndan öň dörän "duzakdygyny" we ýurduň ondan azat bolmagynyň gerekdigini aýtdy.
Kapsula Ýere baryp ýetende we sagat 5 töweregi (gündogar wagty bilen) atmosfera girende, onuň Demirgazyk Kaliforniýa, Oregon, Newada we Utah ştatlarynyň ýaşaýjylary üçin hakyky yşyk şowhunyny görkezmegine garaşylýar.
Kapsula asmandan geçip barýan süýnýän ýyldyza gaty çalymdaş bolar.
Kapsula San-Fransiskodan Los-Anjelese bir minutda ýetmek üçin ýeterlik bolan, sekuntda 12,8 km ýa-da 8 mil çemesi tizlikde geçer.
"Stardast" 1969-njy ýylyň maý aýynda "Apollo X" dolandyryş moduly dolanyp gelende goýlan öňki rekordy döwmek bilen, Ýere gaýdyp gelen iň çalt kosmos gämisine öwrülip, ​​ähli wagtlaryň täze rekordyny goýar.
⁣“Ol Demirgazyk Kaliforniýanyň günbatar kenaryndan geçip, Kaliforniýadan merkezi Oregona, Newada we Idaho hem-de Utah ştatlaryna çenli asmany ýagtyldar” diýip, “Stardast” taslamasynyň menejeri Tom Daksberi aýtdy.
Jenap Radyň Kýoto klimat ylalaşygyna gol çekmegi karar etmekligi indi ylalaşygy ratifisirlemedik ýeke-täk ösen ýurt boljak ABŞ-ny izolirleýär.
Awstraliýanyň ozalky konserwatiw hökümeti Kýoto ylalaşygyny ratifisirlemekden ýüz öwrüp, Hindistan we Hytaý ýaly ýurtlaryň zyňyndylary azaltmak sepgitlerine borçlanmandygyny hem-de onuň kömür eksportlaryna aşa bil baglaýan ykdysadyýete zyýan ýetirjekdigini aýtdy.
Ol "eBay" kompaniýasynyň taryhyndaky iň uly satyn alyşdyr.
Kompaniýa öz girdeji çeşmelerini diwersifisirläp, "Skype"-yň Hytaý, Gündogar Ýewropa we Braziliýa ýaly güýçli orun eýeleýän ýerlerinde meşhurlyk gazanmagy tama edýär.
Alymlar Enseladyň geologik taýdan işjeňdiginden we Saturnyň buzly E halkasynyň ähtimal çeşmesidiginden şübhelenýär.
Enselad Gün ulgamynyň iň serpikdiriji obýekti bolup, özüne düşýän gün şöhlesiniň takmynan 90 göterimini serpikdirýär.
Oýun neşirçisi Konami şu gün Ýaponiýanyň bir gazetinde "Fallujada alty gün" atly oýny çykarmajakdygyny habar berdi.
Ol oýun Amerikan we Yrak goşunlarynyň arasynda bolup geçen zabun Ikinji Felluja söweşine esaslanýar.
Awstraliýanyň Aragatnaşyk we metbugat müdirligi wideonyň internetde ýaýlyma berilýändigine garamazdan, "Big Brother" gepleşiginiň onlaýn materiallary senzura etmek baradaky kanunlary bozmandygyny, sebäbi multimedia serişdesiniň "Big Brother" websaýtynda saklanylmaýandygyny anyklady.
Ýaýlym hyzmatlary baradaky kanun internet materiallaryny düzgünleşdirmegi göz öňünde tutýar, emma internet materialy diýip hasaplamak üçin, onuň fiziki taýdan serwerde duran bolmagy hökmanydyr.
ABŞ-nyň Keniýanyň Naýrobi şäherinde ýerleşýän ilçihanasy "Somaliden gelen ekstremistleriň" Keniýada we Efiopiýada öz-özüňi partlatmak hüjümlerini amala aşyrmakçy bolýandygy hakynda duýduryş ýaýratdy.
ABŞ-nyň aýtmagyna görä, olara mälim edilmedik bir çeşmeden Efiopiýada we Keniýada "tanymal ýerleri" partlatmak üçin öz-özüni partladyjy hüjümçileriň ulanyljakdygy barada ýörite agzalýan maglumat gelipdir.
"The Daily Show" we "The Colbert Report" gepleşiklerinden has öň, Hek bilen Jonson 1988-nji ýylda Waşington uniwersitetiniň talybyka, täzelikleri we täzelik habarlaryny ýaňsylaýan neşir çykarmagy göz öňüne getiripdir.
"The Onion" döredilen gününden başlap, çap edilýän neşiri, oktýabr aýynda 5 000 000 özboluşly myhmany özüne çeken websaýty, şahsy reklamalary, 24 sagatlyk habarlar tory, podkastlary we ýakynda başladylan "Our Dumb World" atly dünýä atlasy bilen hakyky täzelik ýaňsylama imperiýasyna öwrüldi.
Al Gor we general Tommi Franks öz halanýan sözbaşylaryny tötänleýin agzaýarlar (Gorda şeýle boldy, "The Onion" ol bilen Tipperiň 2000-nji ýylda Saýlawçylar kollegiýasyna ýeňilensoň ömrüniň iň gowy jyns gatnaşygyny başdan geçirdi diýip ýazdy).
Olaryň ýazyjylarynyň köpüsi Jon Stýuartyň we Stiwen Kolbertiň täzelik ýaňsylama gepleşiklerine uly täsir ýetirdi.
Bu çeperçilik çäresi Buharest şäher häkimliginiň Rumyniýanyň paýtagtynyň keşbini döredijilikli we reňkli metropol hökmünde janlandyrmagy maksat edinýän kampaniýasynyň hem bir bölegidir.
Bu şäher günorta-gündogar Ýewropada şu ýylyň iýun-awgust aralygynda dünýäniň iň iri jemgyýetçilik çeperçilik çäresi bolan “CowParade” geçirilen ilkinji şäher bolar.
Şu günki bildiriş hökümetiň şu ýylyň martynda goşmaça wagonlary maliýeleşdirmek boýunça kabul eden borçnamasyny hem giňeltdi.
Hyryn-dykynlygy azaltmak üçin alynjak goşmaça 300 wagon jemi wagon sanyny 1300-e ýetirer.
Los-Anjeles polisiýa müdirliginiň wekili Kristofer Garsiýa güman edilýän erkek adamyň wandalizmden däl-de, eýsem bikanun girmekden derňelýändigini aýtdy.
Bellige fiziki zeper ýetirilmändir; üýtgetme "O" harpyny setir "e" harpyna öwürmek üçin parahatçylyk we ýürek bellikleri bilen bezelen gara brezent arkaly amala aşyrylypdyr.
Gyzyl daşgyna tebigy bir öýjükli deňiz organizmi bolan Karenia brevis-iň adaty möçberden ýokary konsentrasiýasy sebäp bolýar.
Tebigy faktorlar biri-biri bilen kesişip, bu suwotularyň sanynyň çalt köpelmegi üçin ideal şertleri döredip bilýär.
Suwotular adamlarda hem, balyklarda hem nerwleri hatardan çykaryp bilýän neýrotoksin öndürýär.
Balyk köplenç suwdaky toksiniň ýokary konsentrasiýalary zerarly ölýär.
Ýel we tolkunlar arkaly howa göterilýän täsir ýeten suwlardan dem almak arkaly, adamlara hem täsir ýetip bilýär.
Maldiw dilinde palma ýapraklary salnan torbanyň adyny göterýän tropiki siklon Gonu iň ýokary derejesine sagatda 240 kilometr (149 mil) tizlikde öwüsýän şemallary bilen ýetdi.
Şu gün irden şemal 83 km/sag çemesi bolup, onuň gowşamagyna garaşylýar.
Çarşenbe güni Amerikanyň Birleşen Ştatlarynyň Milli basketbol assosiasiýasy (NBA) COVID-19 babatyndaky aladalar sebäpli öz professional basketbol möwsümini togtatdy.
NBA-iň karary "Utah Jazz"-ly oýunçynyň COVID-19 wirusy boýunça testi pozitiw çykansoň kabul edildi.
Ol şu daşlaşan galynda esaslanyp, bölünmegiň molekulýar subutnama arkaly çak edilýänden has ir ýüze çykandygyny aňladýar.
⁣"Ýagny, hemme zady öňki ýerinde goýmak gerek" diýip, Efiopiýadaky Rift jülgesi ylmy-barlag gullugynyň barlagçysy we şu barlagyň awtordaşy bolan Berhane Asfau aýtdy.
"AOL" kompaniýasy şu wagta çenli ABŞ-da giňden ulanylýandygy sebäpli gyssagly habarlaşma bazaryny öz depgininde öňe sürmegi we ösdürmegi başardy.
Şu ylalaşyk arkaly bu erkinligiň gutarmagy mümkin.
Yahoo! bilen Microsoft-yň hyzmatlaryndan peýdalanýanlaryň bilelikdäki sany AOL müşderileriniň sany bilen bäsleşer.
Kompaniýanyň Beýik Britaniýanyň hökümetinden adatdan daşary goldaw alandygy mälim bolandan soň, "Northern Rock" banky 2008-nji ýylda millileşdirilipdi.
"Northern Rock" 2007-nji ýyldaky substandart ipoteka krizisinde täsir astynda galandygy sebäpli goldawa mätäç bolupdy.
Ser Riçard Bransonyň "Virgin Group" kompaniýasynyň bank millileşdirilmänkä ret edilen, bank üçin teklipnamasy bardy.
2010-njy ýylda millileşdirilenden soň, häzirki "Northern Rock plc" täjirçilik banky "ýaramaz bank" bolan "Northern Rock (Aktiwleri dolandyryş)" bankyndan bölünip aýryldy.
"Virgin" kompaniýasy aktiwleri dolandyryş banky bolmadyk "Northern Roc"\n"gowy bankyny" ýaňy-ýakynda satyn aldy.
Ol Ýere gaçyp, adamzadyň himiki taýdan tassyklanan Mars materialy bolup çykan zady taryhda bäşinji gezek görşi diýlip hasaplanýar.
Ýere gaçan takmynan 24 000 sany bilinýän meteoritiň diňe 34 sanysynyň Marsdan gelip düşendigi tassyklanyldy.
Şol daşlaryň 15 sanysy geçen iýuldaky meteorit ýagşy bilen baglanyşdyrylýar.
Ýeriň ýüzünde örän seýrek duş gelýän şol daşlaryň käbiri her unsiýasy 11 000 bilen 22 500 ABŞ-nyň dollar aralygyndaky bahadan satylýar, bu bolsa, altynyň bahasyndan on esse töweregi köpdür.
Ýaryşdan soň, Keselowski 2250 utuk bilen Sürüjiler çempionatynyň lideri bolmagynda galýar.
Onuň ýedi utuk yzyndaky Jonson 2243 utuk bilen ikinji orunda durýar.
Üçünji orunda Hamlin ýigrimi utuk yzda, ýöne Bowýerden bäş utuk öňde durýar. Kan we Trueks körpe, degişlilikde, 2220 we 2207 utuk bilen bäşinji we altynjy orunlarda.
Möwsümde dört ýaryşy galan Sürüjiler çempionatynda iň ýokarky on ornuň galanlaryny Stýuart, Gordon, Kenset we Harwik eýeleýär.
ABŞ-nyň Harby-deňiz güýçleri bu hadysany özleriniň hem derňeýändigini aýtdy.
⁣Şeýle hem, olar beýanatda "Ekipaž häzirki wagtda gämini howpsuz çekip çykarmagyň iň oňat usulyny kesgitlemegiň üstünde işleýär" diýip, habar berdi.
Mina garşy çäreler geçirýän "Ar alyjy" synply ol gämi Palawandaky Puerto Prinsesa tarap barýardy.
Ol ABŞ-nyň Harby-deňiz güýçleriniň 7-nji flotuna bellenilip, Ýaponiýanyň Nagasakidäki Sasebo merkezi şäherinde ýerleşýär.
2008-nji ýylyň 26-njy noýabrynda gaýykly gelen Mumbaý hüjümçileri ýanlary bilen granatlary, awtomatik ýaraglary getirip, birnäçe nyşana, şol sanda köp märekeli Çatrapati Şiwaji Terminus demirýol menziline we meşhur Taj Mahal myhmanhanasyna hüjüm etdiler.
Dewid Hedliniň aňtaw geçirmegi we maglumat ýygnamagy pakistanly ýaragly topar bolan "Laşkar-e-Taiba" degişli 10 sany atyjynyň operasiýa geçirmegine mümkinçilik döretmäge kömek etdi.
Ol hüjüm Hindistan bilen Pakistanyň arasyndaky gatnaşyklarda ägirt uly dartgynlylyk döretdi.
Ol şol resmiler bilen bilelikde, tehasly raýatlary jemgyýetiň howpsuzlygyny goramak üçin ädimleriň ädilýändigine ynandyrdy.
Perri ýöriteläp: "Şu ýagdaýda ýüze çykýan meseläni çözmek üçin dünýäde şu taýdan has gowy üpjünçilikli sähelçe ýer bardyr" diýdi.
Häkim: "Şu gün mekdep ýaşyndaky käbir çagalaryň näsag bilen galtaşandygyny anykladyk" hem diýdi.
Soňra ol: "Bu çynlakaý mesele. Arkaýyn boluň, biziň ulgamymyz bolmalysy ýaly işleýär" diýip, dowam etdi.
Eger tassyklanylsa, bu tapyş Alleniň sekiz ýyldan bäri Musaşini gözlemegini tamamlaýar.
Deňziň düýbi kartalanandan soň, gark bolan gämi uzakdan dolandyrylýan suwasty apparat arkaly tapyldy.
Habar berilmegine görä, dünýäniň iň baý adamlarynyň biri bolan Allen öz baýlygynyň köp bölegini deňiz gözlegine goýupdyr we urşa bolan ömürlik gyzyklanmasy sebäpli, Musaşi gämisini agtarmaga başlapdyr.
Ol Atlantada bolan döwründe tankytçylaryň uly öwgüsini gazanyp, innowasion şäher bilimi boýunça ykrar edildi.
2009-njy ýylda oňa Ýylyň milli gözegçisi diýlen at berildi.
Baýrak gowşurylan döwründe Atlantanyň mekdepleri synag bahalarynda ep-esli gowulaşypdy.
Şondan soň tizara "Atlanta Journal-Constitution" gazeti synag netijelerinde ýüze çykýan problemalary görkezýän hasabat neşir etdi.
Hasabat synag bahalarynyň üýtgeşik çalt ýokarlanandygyny görkezdi we mekdebiň öz içinde problemalaryň ýüze çykarylandygyny, ýöne şol meseleler boýunça iş geçirilmändigini öňe sürdi.
Şondan soňra synag kagyzlarynda galplyk edilendigi subutnama esasynda görkezildi we 2013-nji ýylda Hola hem-de ýene 34 sany bilim işgärine aýyplama bildirildi.
Irlandiýanyň hökümeti ýagdaýy düzetmek üçin parlament kanunçylygynyň gyssagly zerurdygyny nygtaýar.
⁣"Indi jemgyýetçiligiň saglygyny goramak we jenaýat ýustisiýasy nukdaýnazaryndan kanunçylygyň gysga wagtda kabul edilmegi möhümdir" diýip, hökümetiň wekili aýtdy.
Saglygy goraýyş ministri, hem degişli maddalaryň wagtlaýynça kanuny bolmagyndan peýdalanýan adamlaryň sag-salamatlygynyň, hem-de indi konstitusiýa gapma-garşy bolan üýtgetmeleriň güýje girmeginden bäri neşe serişdeleri bilen baglanyşykly çykarylan hökümleriň özüni alada goýýandygyny bildirdi.
Harke şol gün Italiýanyň Kowerçano şäherinde möwsümden öňki taýýarlykda türgenleşik geçip ýördi. Ol ýekşenbe güni Bolonýa bilen meýilleşdirilen duşuşykdan öň toparyň myhmanhanasynda bolýardy.
Ol ýekşenbe güni Bolonýa bilen meýilleşdirilen duşuşykdan öň toparyň myhmanhanasynda bolýardy.
Awtobus eýýäm ähli bileti satyn alan märekäniň öňünde çykyş etmeli topary Missuriniň Siks-Flegs-Sent-Luis şäherine äkidip barýardy.
Şaýatlaryň aýtmagyna görä, şenbe güni gije 1:15-de awtobus ýaşyl yşykda geçip barýarka, bir awtoulag onuň öňüne sowlupdyr.
9-njy awgustda gije Morakot harasadynyň gözi Hytaýyň Fujian welaýatyndan ýetmiş kilometr uzakdady.
Taýfunyň Hytaýa tarap sagatda on bir kilometr tizlik bilen süýşýändigi çak edilýär.
90(F) gradus yssyda garaşyp duran ýolagçylara suw berildi.
Ýangyn söndüriş kapitany Skot Kauns şeýle diýdi: "Şol gün Santa-Klarada 90 graduslarda yssy boldy.
Çişirmän aýdylanda, tiz kerwenden düşüp bilmän geçirilen islendik wagt bölegi bimazalyk döredýär we ilkinji adamy kerwenden düşürmek üçin azyndan bir sagat gerek boldy."
Formula 1 çempionatynda ýedi gezek çempion bolansoň 2006-njy ýylda pensiýa çykan Şumaher şikes ýeten Felipe Massanyň ornuna geçmelidi.
2009-njy ýyldaky Wengriýa Gran-prisindäki heläkçilikden soň braziliýalynyň kellesine agyr şikes ýetdi.
Massa azyndan 2009-njy ýylky möwsümiň ahyryna çenli bolmaz.
Prezidentlik ministri Rodrigo Arias prezident Ariasyň testiniň wirusyň ýeňil görnüşinde pozitiw çykandygyny aýtdy.
Prezidentiň ýagdaýy durnukly bolsa-da, ol birnäçe gün öz öýünde izolirlener.
Gyzzyrma bilen bokurdak agyrysy bar diýmeseň, özümi gowy duýýaryn we işimi uzakdan habarlaşyp ýerine ýetirmäge gurbatym bar.
⁣"Duşenbe güni ähli wezipelerime dolanyp barmaga garaşýaryn" diýip, Arias beýanatda aýtdy.
Bir pille Saffir-Simpson harasat şkalasy boýunça 4-nji kategoriýaly tupan bolan Felisiýa sişenbe güni tropiki depressiýa çenli kiparlap, soňra dagap gitdi.
Onuň galyndylary adalaryň aglabasynda çagba ýagdyrdy, ýöne henize çenli zyýan ýetendigi ýa-da suw joşandygy barada habar ýok.
Oahu adasyna ölçejide 6,34 dýuýma ýeten ýagynlar "peýdaly" diýlip häsiýetlendirildi.
Käbir ýagyşlaryň ýany bilen gök gümmürdäp, ýygy-ýygydan ýyldyrym çakdy.
Düýn "Twin Otter" uçary "Airlines PNG" CG4684 saparynda Kokoda şäherine gonmaga synanyşdy, emma ol mundan öň hem gonjak bolmagyny goýbolsun edipdi.
Ol gonmak üçin golaýlaşmaly ikinji gezeginden on minut çemesi öň ýitdi.
Heläkçiligiň bolan ýeri şu gün tapyldy we ol ýere barmak şeýle bir kyn bolansoň, iki sany polisiýa işgäri hadysanyň ýerine baryp, diri galanlary gözlemekleri üçin jeňňele düşürildi.
Gonuşy goýbolsun etmäge iteren şol bir ýaramaz howa şertleri gözlege-de päsgelçilik döretdi.
Habarlara görä, Makbet köçesinde bir öý gaz syzmagy zerarly partlady.
Goňşularyň biri gaz syzýar diýip jaň edensoň, hadysanyň bolan ýerine gaz kompaniýasynyň işgäri gelipdi.
Ol işgär gelende öý partlady.
Agyr şikes barada habar berilmedi, ýöne partlama bolan pursadynda şol ýerde ýören azyndan bäş sany adama sarsgyn alamatlary boýunça bejergi berildi.
Öýde hiç kim ýok eken.
Şol mahal 100-e golaý ýaşaýjy ol ýerden ewakuirlendi.
Golf we regbi Olimpiýa oýunlaryna dolanyp gelýär.
Halkara Olimpiýa komiteti şu gün Berlinde geçirilýän öz ýerine ýetiriji geňeşiniň ýygnagynda bu sport görnüşlerini goşmak üçin ses berdi. Regbi, ylaýta-da regbi ýunion we golf Olimpiýa oýunlaryna gatnaşmagy üçin garalýan beýleki bäş sport görnüşiniň arasyndan saýlanyldy.
Skwoş, karate we rolikli sport görnüşleri, şeýle hem 2005-nji ýylda sese goýlup, Olimpiýa oýunlaryndan çykarylan beýsbol we softbol sport görnüşleri Olimpiýa maksatnamasyna girmäge synanyşdy.
Şonda-da sesler Halkara olimpiýa komitetiniň doly düzümi tarapyndan oktýabrda Kopengagende geçiriljek ýygnakda ratifisirlenmelidir.
Aýallar sportunyň girizilmegini hemmeler goldamady.
2004-nji ýylda kümüş Olimpiýa medalyny gazanan Amir Han: "Kalbymda aýallar uruşmaly däl diýip pikir edýärin. Bu meniň pikirim" diýip aýtdy.
Ol öz teswirlerine seretmezden, 2012-nji ýylda Londonda geçiriljek Olimpiýa oýunlarynda britan türgenlerine goldaw berjekdigini aýtdy.
Kazyýet prosesi Birmingemiň korollyk kazyýetinde bolup geçdi we 3-nji awgustda tamamlandy.
Hadysanyň bolan ýerinde tussag edilen alyp baryjy özüniň topulandygyny inkär etdi we otuz çemesi adamyň özüne tarap zyňan çüýşelerinden goranmak üçin, taýak ulanandygyny öňe sürdi.
Bleýke adalatly kazyýetiň barşyna päsgel bermäge synanyşandygy sebäpli hem iş kesildi.
Kazy Bleýke tussaghana ugradylmagynyň "gutulgysyz diýen ýalydygyny" aýtdy.
Garaňky energiýa äleme dyngysyz täsir edýän, hiç hili görünmeýän güýçdür.
Onuň barlygy diňe özüniň älemiň giňelmegine edýän täsirleri sebäpli bilinýär.
Alymlar, megerem, Aýyň örän haýallyk bilen gysylmagy sebäpli emele gelen, dilimli kertler diýlip atlandyrylýan, Aýyň ýüzünde pytraňňy ýerleşýän relýef şekilleriniň üstüni açdy.
Ol kertler Aýyň hemme ýerinden tapyldy we göräýmäne minimal derejede owranypdyr, bu bolsa, olary döreden geologik hadysalaryň örän ýakynda bolandygyny görkezýär.
Bu teoriýa Aýyň geologik işjeňlikden düýpgöter mahrumdygy hakyndaky pikire çapraz gelýär.
Aýdylmagyna görä, ol adam partladyjylar goýlan üç tekerli ulagyny märekäniň içine sürüpdir.
Partlamada şikes ýetensoň, ol adam bomba ýarmakda şübhelenilip tussag edildi.
Onuň ady häkimiýetlere henizem mälim däl, ýöne olar onuň uýgur etnik toparynyň agzasydygyny bilýärler.
2007-nji ýylyň 17-nji sentýabrynda Russiýanyň Aleýsk şäherindäki ene mähri hassahanasynda kesar kesimi arkaly dünýä inen Nadýanyň agramy 17 funt 1 unsiýa deň boldy.
⁣"Hemmämiz gaty geň galdyk" diýip, onuň ejesi aýtdy.
Kakasynyň näme diýendigi soralanda, ol: "Hiç zat gürläp bilmän, gözüni gyrpyldadyp duruberdi" diýip, jogap berdi.
Ol özüni suw ýaly alyp barýar. Ol edil suwuň bolşy ýaly durudyr.
Şonuň üçin kenarýakada duran bolsaňyz, düýpde ýatan jyglymlara ýa-da hapa-hupalara çenli görüp bilersiňiz.
Bize mälim bolşuna görä, Titandan has ýokary dinamizm görkezýän diňe ýekeje planetar jisim bar bolup, onuň ady Ýerdir" diýip, Stofan aýtdy.
Bu mesele 1-nji ýanwarda ýerli ýaşaýjylaryň onlarçasy Obanazawa poçta bölümine özlerine däbe öwrülen we adaty Täze ýyl gutlag kartlarynyň gelmändigi barada arz edip ugranda başlandy.
Düýn oglanjygyň 600 gowrak poçta resminamasyny, şol sanda niýetlenen alyjylaryna gowşurylmadyk 429 sany Täze ýyl gutlag kartyny gizländigini ýüze çykaransoň, poçta bölümi raýatlardan we metbugatdan ötünç sorady.
Uçarmansyz Aý orbiteri "Çandraýan-1" özüniň Aý urgusy zonduny (MIP) goýberdi, ol zond sekuntda 1,5 kilometr (sagatda 3000 mil) tizlik bilen Aýyň ýüzünden geçdi we Aýyň günorta polýusynyň golaýynda üstünlik bilen heläkçilikli gondy.
Aý zondy üç sany möhüm ylmy guraly daşamakdan başga-da, öz hemme ýerine çekilen Hindistanyň milli baýdagynyň suratyny hem göterýär.
⁣"Meniň ýaly iş kesilen adama goldaw berenler sag bolsun" diýip, Siripornyň metbugat ýygnagynda aýdandygy habar berildi.
Käbirleri ylalaşman biler, ýöne piňime däl.
Meni goldamaga höwesjeň adamlaryň bardygyna begenýärin.
Pakistanyň 1947-nji ýylda britan häkimiýetinden garaşsyz bolanyndan bäri, Pakistanyň prezidenti federal dolandyrylýan taýpa sebitlerini dolandyrmak üçin "syýasy wekilleri" belleýär, olar sebitleriň üstünden bütinleýe golaý awtonom gözegçiligi amala aşyrýarlar.
Pakistanyň konstitusiýasynyň 247-nji maddasyna laýyklykda, ol wekiller hökümet we hukuk hyzmatlaryny üpjün etmäge jogapkär bolup durýar.
Yslamyň keramatly şäheri bolan Mekgede ýerli wagt bilen irden sagat 10 töweregi bir myhman jaýy ýumruldy.
Binada haj zyýaratynyň öňüsyra keramatly şäheri görmäge gelen köp sanly hajylar ýaşaýardy.
Hosteliň myhmanlary esasan Birleşen Arap Emirlikleriniň raýatydy.
Ölenleriň sany azyndan 15 adam bolup, bu sanyň köpelmegine garaşylýar.
"11-nji kosmonawt" hem diýilýän Leonow Sowet Soýuzynyň ilkibaşdaky kosmonawtlar toparynyň agzasydy.
⁣Ol 1965-nji ýylyň 18-nji martynda kosmos gämisiniň daşynda on iki minutdan biraz köpräk wagt galyp, adam eli bilen ulagyň daşynda işjeňlik (EVA) eden ýa-da "açyk kosmosda ýörän" ilkinji adam boldy.
Oňa öz işi üçin Sowet Soýuzynyň iň ýokary sylagy bolan "Sowet Soýuzynyň gahrymany" diýen at berildi.
Ol on ýyl soň kosmos ýaryşynyň gutarandygyny alamatlandyrýan "Apollon-Soýuz" uçuşynyň sowet bölegine ýolbaşçylyk etdi.
Ol şeýle diýdi: "Ýakyn wagtda hüjüme garaşylýandygy barada hiç hili maglumat ýok.
Şeýle-de bolsa, howp derejesini çynlakaýa peseltmek umumy howpuň aradan aýrylandygyny aňlatmaýar."
Häkimiýetler howpuň ygtybarlydygyny anyk bilmese-de, FBI-yň çagyrmagy bilen Merilendiň transport gullugy ýapmaklygy ýerine ýetirdi.
Metro girelgelerini ýapmak üçin samoswallar ulanyldy we awtoulag sürüjilerini aýlaw ýola ugrukdyrmak üçin 80 sany polisiýa işgäri taýýar saklanyldy.
Şäheriň alternatiw ugry bolan halka ýoldaky hereketde çynlakaý gijikme bolmandygy habar berildi.
Nigeriýa sammitiň öň ýanyndaky hepde AfCFTA guramasyna goşulmagy meýilleşdirýändigini ozal mälim edipdi.
Afrika Bileleşiginiň söwda we senagat komissary Albert Muçanga Beniniň goşuljakdygyny yglan etdi.
Komissar: "Gelip çykyş düzgünleri we tarif ýeňillikleri barada heniz ylalaşmadyk, ýöne elimizdäki çarçuwa 2020-nji ýylyň 1-nji iýulynda söwda başlamak üçin ýeterlikdir" diýdi.
Kosmos stansiýasynyň uçuşynyň başynda giroskopyň ýitendigine garamazdan, stansiýa açyk kosmosda ýöremegiň ahyryna çenli öz orientirlemesini saklady.
Çiao we Şaripow orientirleme sazlaýyş mikromotorlaryndan howpsuz aradaşlykda ýerleşýändiklerini habar berdi.
Russiýanyň ýerdäki dolandyryş bölümi reaktiw motorlary işjeňleşdirdi we stansiýanyň kadaly orientirlemesi dikeldildi.
Kazyýet işi Wirjiniýada gozgaldy, sebäbi ol ştat aýyplamalary öňe süren öňdebaryjy internet hyzmat üpjün edijisi bolan "AOL" kompaniýasynyň ýerleşýän ýeridir.
Ol ulanyjylaryň poçta gutularyna, spam diýlip atlandyrylýan, birgiden e-poçtanyň islenilmeýän görnüşde ýaýradylmagynyň öňüni almak üçin 2003-nji ýylda kabul edilen kanunçylyk arkaly iş kesmekligiň ilkinji gezegi boldy.
21 ýaşly Hesus geçen 2017-nji ýylyň ýanwarynda 27 million funt sterlinge deň diýilýän töleg bilen Braziliýanyň "Palmeiras" klubundan "Mançester Siti" toparyna goşuldy.
Şondan bäri braziliýaly ähli ýaryşlarda klub üçin 53 duşuşykda oýnady we 24 gol geçirdi.
Lukman Li Türkiýede çagalara keselleme bolmazdan A(H5N1) guş gribi wirusynyň ýokaşandygy baradaky habarlaryň özüni alada goýýandygyny hem mälim etdi.
Ol käbir barlaglar bu keseliň global epidemiýa sebäp bolmanka has az ölümli bolmalydygyny görkezýär diýip aýtdy.
Eger gribiň alamatlary ýeňil bolsa, näsaglaryň gündelik işlerine dowam edip, has köp adama ýokaşdyryp biljekdigi barada alada bar.
Komen gaznasynyň wekili Lesli Aun bu guramanyň ýuridik derňew astyndaky guramalara grant ýa-da serişde berilmegine rugsat bermeýän täze düzgüni kabul edendigini aýtdy.
Komeniň syýasaty "Planned Parenthood" guramasynyň öz pullaryny nähili sarp edýändigi we hasabatyny ýöredýändigi barada wekili Kliff Sterns tarapyndan alnyp barylýan derňewiň netijesine garaşýandygy sebäpli, "Planned Parenthood" guramasyny diskwalifisirledi.
Wekiller palatasynyň Energetika we söwda komitetiniň tabynlygyndaky Gözegçilik we derňew kiçi komitetiniň başlygy hökmündäki roluna laýyklykda, Sterns salgytlaryň "Planned Parenthood" guramasynyň üsti bilen çaga aýyrtmaklygy maliýeleşdirilmekde ulanylyp-ulanylmandygyny derňeýär.
Massaçusets ştatynyň öňki gubernatory Mitt Romni sişenbe güni Floridanyň Respublikan partiýasynyň deslapky prezident saýlawynda sesleriň 46% gowragyny alyp, ýeňiş gazandy.
ABŞ-nyň Wekiller palatasynyň ozalky spikeri Nýut Gingriç 32 göterim bilen ikinji boldy.
Ýeňijiniň ähli delegatlary alýan ştaty hökmünde, Florida ştaty öz elli delegatynyň ählisini Romnä berip, ony Respublikan partiýanyň dalaşgärligi üçin öňdäki orna iterledi.
Protestiň guramaçylary Germaniýanyň Berlin, Köln, Hamburg we Hannower ýaly şäherlerinde 100 000 töweregi adamyň ýygnanandygyny aýtdy.
Polisiýa Berlindäki proteste 6 500 adamyň gatnaşandygyny çaklady.
Parižde, Bolgariýanyň Sofiýa, Litwanyň Wilnýus, Maltanyň Waletta, Estoniýanyň Tallin, Şotlandiýanyň bolsa, Edinburg we Glazgo şäherlerinde hem protestler bolup geçdi.
Londonda käbir iri awtorlyk hukugy eýeleriniň ofisleriniň öňünde 200 töweregi adam protest geçirdi.
Geçen aý Polşada bu ýurduň Galpçylyga garşy göreşmek boýunça söwda ylalaşygyna (ACTA) gol çekmeginden soň uly protestler geçirildi, şonuň netijesinde bolsa, Polşanyň hökümeti ylalaşygy häzirlikçe tassyklamazlygy karar etdi.
Latwiýa we Slowakiýa ýurtlary ACTA goşulmak prosesini soňa goýdy.
Haýwanlary azat etmek guramasy we Haýwanlara sütem etmegiň öňüni almak baradaky Korollyk jemgyýeti (RSPCA) Awstraliýanyň ähli gassaphanalarynda wideo-gözegçilik kameralaryny hökmany gurnamak baradaky çagyryşyny gaýtalady.
RSPCA jemgyýetiniň Täze Günorta Wels boýunça baş inspektory Dewid O'Şennessi "ABC" kanalyna gassaphanalara gözegçilik etmegiň we olary barlamagyň Awstraliýada adaty zat bolmalydygyny aýtdy.
⁣"Wideo gözegçilik, gürrüňsiz, mallar bilen işleýän adamlara mallaryň abadançylygynyň iň ýokary ähmiýete eýedigi barada güýçli duýduryş iberer."
ABŞ-nyň Geologiýa gullugynyň Halkara ýer yranmalary kartasynda Islandiýada ozalky hepde ýer yranmasynyň bolmandygy görkezildi.
Islandiýanyň Meteorologiýa gullugy hem soňky 48 sagadyň dowamynda Hekla sebitinde ýer yranma işjeňliginiň bolmandygyny habar berdi.
10-njy martda wulkanyň depesindäki kalderanyň demirgazyk-gündogar tarapynda fazalaýyn üýtgeşmä elten uly ýer yranma işjeňligi bolup geçdi.
Dagyň eteginde haýsydyr bir wulkan işjeňligi bilen dahyly bolmadyk gara bulutlaryň bardygy hakynda habar berildi.
Bulutlar wulkan hakykatdan-da atyldymy-ýokmy diýen meselede bulaşyklygyň ýüze çykmagyna potensial şert döretdi.
"Luno" döwlüp, güýçli şemallar we tolkunlar ony tolkun gaçysyna tarap iteklände, bortunda 120-160 kub metr ýangyç bardy.
Dikuçarlar ekipažyň on iki agzasyny halas etdi we ýeke-täk şikes döwlen burun boldy.
100 metrlik gämi öz adaty dökün ýüküni almaga barýardy we ilkibaşda resmiler gäminiň ýüküniň dökülmeginden gorkdular.
Teklip edilen düzediş iki palata tarapyndan hem eýýäm 2011-nji ýylda kabul edildi.
Şol kanun çykaryjy mejlisde üýtgetme edilip, ikinji sözlem ilki bilen Wekiller palatasy tarapyndan aýryldy, soňra duşenbe güni Senat tarapyndan şol bir görnüşde kabul edildi.
Jynsdaş raýat ýoldaşlyklaryny gadagan etmegi teklip edýän ikinji sözlemiň şowsuzlyga uçramagy geljekde raýat ýoldaşlyklary üçin gapyny açyp biljekdi.
Proses tamamlanandan soň, prosesde galmagy üçin HJR-3 indiki saýlanyljak kanun çykaryjy mejlis tarapyndan 2015-nji ýa-da 2016-njy ýylda täzeden gözden geçiriler.
Wotýeniň režissýorlykdan daşgary üstünlikleri 1973-nji ýylda syýasy senzura hökmünde gören zatlaryna garşy açlyk yglan etmegini öz içine alýar.
Fransiýanyň kanuny üýtgedildi. Onuň aktiwizmi 15 ýaşyndaka Ikinji jahan urşy döwründe fransuzlaryň garşylyk görkezmegine goşulanda başlandy.
Ol özüni 1998-nji ýylda bir kitapda resminamalaşdyrdy.
Ol 1960-njy ýyllarda režissýorlygy okatmak üçin täze garaşsyz bolan Alžire ugrady.
Iki Olimpiýa altyn medalynyň ýeňijisi bolan ýapon dzýudoçy Hitoşi Saito 54 ýaşynda aradan çykdy.
Ölümiň sebäbi bagryň içindäki öt ýolunyň düwnük keseli hökmünde yglan edildi.
Ol sişenbe güni Osaka şäherinde aradan çykdy.
Ozalky Olimpiýa we dünýä çempiony bolmak bilen bilelikde, Saito aradan çykan pursadynda Ähli-Ýaponiýa Dzýudo federasiýasynyň okuw komitetiniň hem başlygydy.
Geçen ýyl toýy bolan är-aýalyň toýuň birinji ýyllygyni bellemek üçin geçirilen şüweleňe azyndan 100 adam gatnaşypdy.
Resmi ýyllyk çäresi soňraky bir güne meýilleşdirilipdi, diýip resmiler aýtdy.
Är-aýal bir ýyl öň Tehasda maşgala gurup, Buffalo şäherine dostlary hem-de garyndaşlary bilen bellemek üçin gelipdi.
Buffalo şäherinde dünýä inen 30 ýaşly adamsy atyşykda jan beren dört adamyň biridi, ýöne onuň aýalyna zyýan ýetmedi.
Karno "Modern Education" we "King's Glory" mekdeplerinde sapak okadan, karýerasynyň çür depesinde 9 000 okuwçynyň bolandygyny öňe sürýän tanymal, ýöne gep-gürrüňli iňlis dili mugallymydyr.
Ol öz belliklerinde käbir ene-atalaryň gödek görýän sözlerini ulanýardy hem-de aýdylmagyna görä, sapakda paýyş sözler diýýärdi.
"Modern Education" mekdebi ony awtobuslarda ullakan reklamalary birugsat neşir etmekde we iňlis diliniň baş mugallymydygyny aýdyp, ýalan sözlemekde günäkärledi.
Ol mundan ozal hem awtorlyk hukuklaryny bozmakda günäkärlenipdi, ýöne aýyplama bildirilmändi.
Öňki bir okuwçysy onuň "sapakda köçe dilini ulanýandygyny, belliklerinde halaşmak endiklerini öwredendigini hem-de edil okuwçylaryň dosty ýalydygyny" aýtdy.
Hytaý soňky otuz ýylyň dowamynda resmi taýdan kommunistik döwlet bolmagynda galsa-da, bazar ykdysadyýetini ösdürdi.
Ilkinji ykdysady özgertmeler Den Sýaopiniň ýolbaşçylygynda durmuşa geçirildi.
Şol wagtdan bäri Hytaýyň ykdysady göwrümi 90 esse ulaldy.
Hytaý geçen ýyl ilkinji gezek Germaniýadan has köp awtoulag eksport edip, şol pudagyň iň uly bazary hökmünde ABŞ-dan ozup geçdi.
Ýigrimi ýylyň içinde Hytaýyň jemi içerki önümi ABŞ-nyňkydan has ulalyp biler.
2010-njy ýyldaky Atlantik harasat möwsüminiň at goýlan dördünji tupany bolan Daniel tropiki tupany gündogar Atlantik ummanynda emele geldi.
Floridanyň Maýami şäherinden takmynan 3 000 mil uzaklykda ýerleşýän bu tupanyň maksimal durnukly ýeli sagatda 40 mile (64 km) baryp ýetdi.
Milli harasat merkeziniň alymlary Danieliň çarşenbe gününe çenli güýçlenip, harasada öwrüljekdigini çaklaýar.
Tupan guryýere çykmakdan uzakdadygy sebäpli, onuň ABŞ-na ýa-da Kariblere ýetirjek potenisal täsirine baha bermek kyn bolmagynda galýar.
Horwatiýanyň paýtagty Zagrebde doglan Bobek “Partizan Belgrad” toparynda oýnaýarka meşhur boldy.
Ol 1945-nji ýylda bulara goşulyp, 1958-nji ýyla çenli galdy.
Ol toparda oýnan döwründe 468 duşuşykda 403 gol geçirdi.
Bu klubda başga hiç kim Bobekden köp oýnamady ýa-da ondan köp gol geçirmedi.
Ol 1995-nji ýylda "Partizanyň" taryhyndaky iň gowy oýunçy diýlip saýlanyldy.
Dabara dünýä belli "Cirque du Soleil" toparynyň ýörite şowhuny bilen başlandy.
Onuň yzyndan Stambulyň Döwlet simfonik orkestri, ýeniçeri topary we aýdymçylar Fatih Erkoç hem-de Müslüm Gürses çykyş etdi.
Soňra pyrlanýan derwüşler sahna çykdy.
Türk diwasy Sezen Aksu italýan tenory Alessandro Safina we grek aýdymçysy Haris Aleksiu bilen bilelikde çykyş etdi.
Dabaranyň ahyrynda "Anatoliýanyň ody" türk tans topary "Troýa" tomaşasyny ýerine ýetirdi.
Indianapolis tizlik ýolunda heläkçilige uçran 13 ýaşly motosiklet ýaryşçysy Piter Lens aradan çykdy.
Linz gyzyşmak aýlawynda barýarka motosiklinden ýykyldy we soňra başga ýaryşçy Ksawýe Zaýat tarapyndan kakyldy.
Onuň ýanyna derrew ýodadaky lukmançylyk işgärleri geldi, ol ýerli hassahana äkidildi, şol ýerde-de aradan çykdy.
Heläkçilikde Zaýata şikes ýetmedi.
Global maliýe ýagdaýy babatynda, Zapatero şu sözler bilen dowam etdi: "Maliýe ulgamy ykdysadyýetiň bir bölegidir, özem wajyp bölegi.
Bizde bir ýyldan bäri maliýe krizisi dowam edýär, ol soňky iki aýda iň ýiti pursada baryp ýetdi we meniň pikirimçe, indi maliýe bazarlary dikelip başlaýar."
Geçen hepde "Ýalaňaç habarlar" gepleşigi üç sany täze ýaýlym arkaly täzelikleri habar bermek üçin öz halkara dil mandatyny ep-esli giňeltjekdigini habar berdi.
Eýýäm iňlis we ýapon dillerinde habar berýän bu global gurama teleýaýlym, internet we mobil enjamlar üçin ispan, italýan hem-de koreý dillerinde programmalary başladýar.
Bagtyma, maňa hiç zat bolmady, ýöne adamlaryň çykjak bolup penjireleri döwmäge synanyşýan elhenç sahnasyny gördüm.
Adamlar aýnalary oturgyç bilen urýardy, ýöne penjireler döwülmeýärdi.
⁣"Ahyrsoňy aýnalaryň biri döwüldi we olar penjireden çykyp ugradylar" diýip, diri galan Fransizek Kowal aýtdy.
Ýyldyzlar wodorod atomlary birleşip (ýa-da eräp birleşip) has agyr elementleri emele getirende ýüze çykýan energiýa sebäpli yşyk we ýylylyk çykarýar.
Alymlar edil şol görnüşde energiýa öndürip biljek reaktor ýasamagyň üstünde işleýärler.
Emma welin, bu çözmesi örän kyn meseledir we peýdaly ýylylyk-ýadro reaktorlaryny görýänçäk köp ýyl geçer.
Polat iňňe üstdäki dartylma sebäpli suwuň ýüzünde ýüzýär.
Suwuň ýüzündäki suw molekulalary biri-birine ýokardaky howa molekulalaryna bolan dartyşdan has güýçli dartylýandyklary sebäpli üstdäki dartylma bolup geçýär.
Suw molekulalary suwuň ýüzünde, iňňe ýaly zatlaryň suwuň üstünde ýüzmegine mümkinçilik berýän, göze görünmeýän gabyjak emele getirýär.
Döwrebap konkiniň tygynda arasy oýuk bolan goşa gyra bardyr. Şol iki gyra gyşarylan ýagdaýynda-da buzda has gowy saklanmaga mümkinçilik berýär.
Tygyň düýbi sähelçe egri bolansoň, tyg bu ýa-da beýleki tarapa gyşaranda, buza galtaşyp duran gyra hem egrelýär.
Ol figuristiň aýlanmagyna sebäp bolýar. Eger konkiler saga gyşarsa, figurist saga aýlanýar, eger konkiler çepe gyşarsa, figurist çepe aýlanýar.
Ozalky energiýa derejesine dolanmak üçin, olar yşykdan alan goşmaça energiýasyndan dynmalydyr.
Olar muny "foton" diýilýän kiçijik yşyk bölejigini çykarmak arkaly amala aşyrýar.
Alymlar bu prosesi "stimulirlenen şöhlelenme çykarmak" diýip atlandyrýar, sebäbi atomlar ýagty yşyk tarapyndan stimulirlenip, yşyk fotonynyň çykmagyna sebäp bolýar, yşyk bolsa, şöhlelenmäniň bir görnüşidir.
Indiki surat fotonlary çykarýan atomlary görkezýär. Elbetde, fotonlar hakykatda suratdakydan has kiçidir.
Fotonlar atomlary emele getirýän zatlardan hem ownujakdyr!
Çyradaky simjagaz ýüzlerçe sagat işlänsoň ahyrsoňy köýýär we yşyk çyrasy soň işlemeýär.
Soňra çyrany çalşyrmaly bolýar. Çyra çalşyrylanda seresap bolmak zerurdyr.
Ilki bilen, çyranyň öçürgijini öçürmeli ýa-da kabelini sogurmaly.
Sebäbi çyranyň metal böleginiň duran ýeri bolan rozetkanyň içine akyp gelýän elektrik togunyň rozetkanyň içine ýa-da çyra entek rozetkanyň kem-käs içindekä onuň metal düýbüne degseňiz sizi erbet urmagy mümkindir.
Gan aýlanyş ulgamynyň esasy organy gany aýlaýan ýürek bolup durýar.
Gan ýürekden arteriýa diýilýän damarlar arkaly çykýar we wena diýilýän damarlar arkaly ýürege dolanyp gelýär. Iň ownujak damarlara kapillýarlar diýilýär.
Triseratopslaryň dişleri diňe ýapraklary däl-de, eýsem hatda örän berk şahalary we kökleri hem mynjyradyp bilendir.
Käbir alymlar triseratopslar Hek döwründe giňden ýaýran ösümlik görnüşi bolan sagownikleri iýendir diýip hasaplaýar.
Ol ösümlikler ýiti, tikenli ýapraklaryň kronasyndan ybarat bolan kiçi palma agajyna çalym edýär.
Triseratops kuwwatly çüňki bilen ýapraklary ýoluşdyryp, soňra agajyň sütünini iýen bolmaly.
Başga alymlar ol ösümlikleriň biçak zäherlidigini, şol sebäpli-de haýsydyr bir dinozawryň olary iýmeginiň ähtimal däldigini öňe sürýär, şeýle-de bolsa, häzirki wagtda lellimler we toty (dinozawrlaryň nesli) ýaly beýleki haýwanlar zäherli ýapraklary ýa-da miweleri iýip bilýär.
Io hemrasynyň dartyş güýji meni nähili dartardy? Eger Io hemrasynyň üstünde duran bolsaňyz, agramyňyz Ýerdäkiden has ýeňil bolardy.
Ýeriň ýüzünde agramy 200 funt (90 kg) bolan adamyň agramy Ioda 36 funt (16 kg) töweregi bolardy. Diýmek, elbetde, dartyş güýji sizi has az dartardy.
Günüň Ýeriňki ýaly üstünde durup boljak gabygy ýokdur. Tutuş Gün gazlardan, otdan we plazmadan ybaratdyr.
Günüň merkezinden daşlaşdygyňça gaz selçeňleýär.
Güne seredenimizde görünýän daşky bölegine fotosfera, ýagny "yşyk topy" diýilýär.
Üç müň ýyl çemesi soň, 1610-njy ýylda italýan astronomy Galileo Galileý Weneranyň Aýyňky ýaly fazalarynyň bardygyny synlamak üçin teleskopdan peýdalandy.
Weneranyň (ýa-da Aýyň) diňe Gün düşýän tarapynyň ýagtylýandygy sebäpli fazalar bolup geçýär. Weneranyň fazalary Kopernigiň planetalaryň Günüň daşyndan aýlanýandygy baradaky teoriýasyny goldady.
Soňra ençeme ýyl geçensoň, 1639-njy ýylda Jeremaýa Horroks atly iňlis astronomy Weneranyň geçişini synlady.
Denlo sebiti täzeden eýelenensoň, Angliýada uzak wagtlap asudalyk höküm sürdi.
Emma, Etelred 991-nji ýylda Gutrumyň bir asyr ozalkysyndan soň jemlenen islendik flotdan has uly bolan wiking floty bilen ýüzbe-ýüz boldy.
Bu flota öz ýurduny Daniýanyň agalygyndan halas etmäge dyrjaşýan norweg Olaf Trigwasson baştutanlyk edýärdi.
Etelred ilkibaşdaky harby şowsuzlyklardan soň, Olaf bilen ylalaşyk baglaşmagy başardy, Olaf bolsa, öz korollygyny gaýdyp almak üçin, Norwegiýa dolanyp, belli bir derejede üstünlik gazandy.
Hangyl gündelik ýörgünli ulanylýan ýörite oýlanyp tapylan ýeke-täk elipbiýdir. Ol elipbiý 1444-nji ýylda patyşa Sejongyň höküm süren döwründe (1418-1450) oýlanyp tapyldy.
Patyşa Sejong Joseon dinastiýasynyň dördünji patyşasydy we olaryň iň ýokary hormat goýulýanydyr.
Ol ilkibaşda hangyl elipbiýine "adamlara öwretmegiň dogry sesleri" diýmegi aňladýan "Hunmin Jeongeum" diýen ady goýupdyr.
Sanskrit diliniň nähili dörändigi barada köp teoriýalar bar. Şolaryň biri hem günbatardan arileriň Hindistana göçüp gelip, öz dillerini getirendikleri baradadyr.
Sanskrit dili gadymy dil bolup, ony Ýewropada gürlenilen latyn dili bilen deňeşdirmek bolar.
Dünýäde mälim bolan iň irki kitap sanskritçe ýazylandyr. Upanişadlar ýazylyp gutaransoň, sanskrit dili iýerarhiýa zerarly ýiteňkirläpdir.
Sanskritçe örän çylşyrymly we baý dil bolup, edil latynçanyň fransuzça we ispança ýaly Ýewropa dillerine çeşme bolşy dek, ol hem köp häzirkizaman hindi dilleri üçin çeşme bolup hyzmat etdi.
Fransiýa kampaniýasy gutaransoň, Germaniýa Britaniýa adasyny basyp almaga taýýarlanyp ugrady.
Germaniýa şol hüjümiň kod adyny “Deňiz ýolbarsy operasiýasy” diýip goýdy. Britan goşuny Dýunkerkden ewakuirlenen wagty onuň agyr ýaraglarynyň we üpjünçilik serişdeleriniň köpüsi elden gidipdi, şol sebäpli-de goşun diýseň gowşakdy.
Emma welin, britan harby-deňiz floty german harby-deňiz flotundan (“Kriegsmarine”) henizem has güýçlüdi we La-Manş bogazyndan iberiljek islendik çozuş flotuny derbi-dagyn edip biljekdi.
Şeýle-de bolsa, britan harby-deňiz flotunyň sanlyja gämisi ähtimal çozuş ugurlarynyň golaýynda ýerleşýärdi, sebäbi admirallar olaryň nemes howa hüjümlerinde gark edilmeginden gorkýardy.
Geliň, Italiýanyň planlary baradaky düşündiriş bilen başlalyň. Italiýa, esasan, Germaniýa bilen Ýaponiýanyň "kiçi doganydy".
Uruş başlanmazynyň öňüsyrasynda dört sany täze gämi guran-da bolsa, onuň has ejiz goşuny we has ejiz harby-deňiz floty bardy.
Italiýanyň esasy maksatlary Afrikanyň ýurtlarydy. Şol ýurtlary basyp almak üçin, olara goşun üçin plasdarm gerek boljakdy, şeýlelikde goşunlar Ortaýer deňziniň üsti bilen ýüzüp, Afrika çozup biljekdi.
Şonlukda, olaryň Müsürdäki britan bazalarynyň we gämileriniň ýoguna ýanmagy gerekdi. Italiýanyň harby gämileriniň şol hereketlerden başga hiç zat etmegi göz öňünde tutulmaýardy.
Indi, Ýaponiýa barada. Ýaponiýa edil Britaniýa ýaly ada ýurdudy.
Suwasty gämiler suwuň astynda syýahat etmäge niýetlenilen gämiler bolup, olar uzak wagtlap şol ýerde bolýarlar.
Birinji jahan urşunda we Ikinji jahan urşunda suwasty gämilerden peýdalanyldy. Şol döwürler olar örän haýaldy we örän çäkli atyş aralygy bardy.
Olar urşuň başynda köplenç deňziň ýüzünde gezýärdi, ýöne radar ösmäge we has takyklaşmaga başladygyça, suwasty gämiler görülmez ýaly suwuň aşagyna girmäge mejbur boldy.
Nemes suwasty gämilerine suwasty gaýyklar diýilýärdi. Nemesler öz suwasty gämilerini nawigirlemäge we işletmäge örän ökdedi.
Suwasty gämiler bilen gazanan üstünligi sebäpli, uruşdan soň nemeslere ol gämileri köp möçberde saklamak ynanylmady.
Hawa! Käte "Patyşa Tut" ýa-da "Oglan patyşa" hem diýilýän Patyşa Tutanhamun häzirki zamanda gadymy Müsür patyşalarynyň iň meşhurlarynyň biridir.
Gyzykly tarapy, ol gadym döwürlerde onçakly möhüm hasap edilmändir we gadymy patyşalaryň sanawlarynyň köpüsinde görkezilmändir.
Emma, 1922-nji ýylda guburynyň üstüniň açylmagy ony meşhur adama öwürdi. Gadymky guburlaryň aglabasy talanan hem bolsa, ol gubur degilmän diýen ýaly galypdyr.
Tutanhamunyň ýany bilen jaýlanylan zatlaryň köpüsi, şol sanda gymmatbaha metallardan we seýrek duşýan daşlardan ýasalan müňlerçe artefakt gowy saklanypdyr.
Keýeli tigirleriň oýlanyp tapylmagy Assiriýanyň söweş arabalaryny has ýeňil, has çalt, şeýle hem, esgerlerden we beýleki söweş arabalaryndan ozup geçmäge has taýýarlykly edipdir.
Olaryň gyryjy arbaletlerinden atylýan peýkamlar duşman esgerleriniň sowudyny deşip bilipdir. Biz eramyzdan öň takmynan 1000-nji ýylda assiriýalylar ilkinji atly goşuny girizipdir.
Atly goşun atyň üstünde söweşýän goşundyr. Eýer heniz oýlanyp tapylmandyr, şol sebäpli Assiriýanyň atly goşuny öz atlarynyň ýalaňaç gerşinde söweşipdir.
Biz köp grek syýasatçylaryny, alymlaryny we sungat işgärlerini bilýäris. Ähtimal, bu medeniýetiň iň tanymal adamy grek edebiýatynyň iki sany ajaýyp nusgasy bolan "Iliada" we "Odisseýa" poemalaryny ýazan, ady rowaýata öwrülen kör şahyr Gomerdir.
Sofokl bilen Aristofan henizem meşhur dramaturglar bolup durýar we olaryň pýesalary dünýä edebiýatynyň iň ajaýyp eserleriniň hatarynda durýar diýlip hasaplanýar.
Ýene bir ady belli grek hem, esasan, gönüburçly üçburçluklaryň taraplarynyň gatnaşyklary baradaky teoremasy bilen meşhurlyk gazanan matematik Pifagordyr.
Hindi dilinde näçe adamyň gürleýändigi barada dürli çaklamalar bardyr. Ol dünýäniň ikinji we dördünji iň köp gürlenilýän diliniň aralygynda diýlip çaklanylýar.
Dili gürleýänleriň sany ýakyn garyndaş bolan dialektleriň hasap edilip edilmeýänine baglylykda üýtgäp durýar.
Çaklamalar 340 million bilen 500 million aralygynda gürleýjisi bardygyny we 800 million çemesi adamyň bu dile düşünip bilýändigini görkezýär.
Hindi we urdu dilleri sözlük düzümi taýdan meňzeş bolsa-da, ýazylyşy tapawutlydyr; gündelik gepleşiklerde iki diliňem gürleýjileri köplenç birek-birege düşünip bilýär.
XV asyr töweregi demirgazyk Estoniýa medeni taýdan Germaniýanyň uly täsiriniň astynda galdy.
Käbir nemes monahlary Hudaýy ýerli halka golaýlaşdyrmak isledi, şeýlelikde olar eston sözme-söz dilini oýlap tapdy.
Ol nemes elipbiýine esaslandy we bir "Õ/õ" nyşany goşuldy.
Wagt geçdigiçe, nemes dilinden alnan köp sözler garyşyp-gatyşyp gitdi. Ol ýagtylanmanyň başlangyjy boldy.
Däbe görä, tagtyň mirasdüşeri mekdebi gutaransoň, gönümel harby gulluga gidýärdi.
Emma welin, Çarlz Kembrijdäki Triniti kollejine gidip, antropologiýa we arheologiýa, soňra bolsa, taryh okap, 2:2 (aşaky ikinji synp dereje) gazandy.
Çarlz Britaniýanyň şalyk maşgalasynyň dereje berlen ilkinji agzasy boldy.
Ýewropa Türkiýesi (Gündogar Frakiýa ýa-da Balkan ýarymadasyndaky Rumeliýa) ýurduň 3%-ini öz içine alýar.
Türkiýäniň territoriýasynyň uzynlygy 1600 kilometr (1000 mil) gowraga we ini 800 kilometre (500 mil) deň bolup, takmynan gönüburçlyk ýaly şekili bardyr.
Türkiýäniň meýdany, şol sanda kölleri 783 562 kwadrat kilometr (300 948 kwadrat mil) ýeri tutup, şonuň 755 688 kwadrat kilometri (291 773 kwadrat mil) günorta-günbatar Aziýada we 23 764 kwadrat kilometri (9 174 kwadrat mil) Ýewropada ýerleşýär.
Türkiýäniň meýdany ony dünýäde 37-nji uly ýurda öwrüp, takmynan metropolitan Fransiýa bilen Birleşen Patyşalygyň bilelikdäki ululygyna deňdir.
Türkiýäniň üç tarapy deňizler bilen gurşalýar: günbatarda Egeý deňzi, demirgazykda Gara deňiz we günortada Ortaýer deňzi.
Lýuksemburgyň uzyn taryhy bar, ýöne onuň garaşsyzlygy 1839-njy ýyldan başlanýar.
Belgiýanyň häzirkizaman bölekleri geçmişde Lýuksemburgyň bir bölegi bolupdy, emma 1830-njy ýyllardaky Belgiýa rewolýusiýasyndan soň Belgiýanyňky boldy.
Lýuksemburg hemişe bitarap ýurt bolup galmaga synanyşdy, ýöne Birinji jahan urşunda we Ikinji jahan urşunda Germaniýa tarapyndan basylyp alyndy.
Lýuksemburg 1957-nji ýylda häzirki wagtda Ýewropa Bileleşigi diýilýän guramanyň esaslandyryjy agzasy boldy.
Drukgýal Dzong haraba öwrülen galadyr we Paro etrabynyň ýokarky böleginde (Fondeý obasynda) ýerleşýän buddist monastyrydyr.
Ol galany 1649-njy ýylda Žabdrung Ngawang Namgýel tibet-mongol goşunlaryndan ýeňiş gazanandygyny hatyralap gurdurypdyr diýilýär.
1951-nji ýylda dörän ýangynda Drukgýal Dzonguň Žabdrung Ngawang Namgýalyň keşbi ýaly relikwiýalarynyň diňe käbiri abat galdy.
Ýangyndan soň gala saklanylyp goraldy we Butanyň iň haýran galdyryjy gözel ýerleriniň biri bolmagynda galdy.
XVIII asyrda Kamboja iki kuwwatly goňşusy bolan Taýland bilen Wýetnamyň arasynda gysylyp galdy.
Taýlandlylar XVIII asyrda Kamboja ençeme sapar çozup, 1772-nji ýylda Pnompeni weýran etdiler.
XVIII asyryň ahyrky ýyllarynda wýetnamlylar hem Kambojanyň üstüne çozdular.
Wenesuelalylaryň on sekiz göterimi işsiz bolup, işleýänleriň köpüsi resmi däl ykdysadyýetde zähmet çekýär.
Işleýän wenesuelalylaryň üçden iki bölegi hyzmat pudagynda, çärýek bölegine golaýy senagatda, bäşden bir bölegi bolsa, oba hojalygynda zähmet çekýär.
Nebit wenesuelalylar üçin möhüm pudak bolup, ýurt arassa eksportçy bolup durýar, emma nebit pudagynda ilatyň diňe bir göterimi işleýär.
Ýurduň garaşsyzlygynyň irki döwründe Singapuryň Botanika baglarynyň tejribesi adany tropiki baglyk şähere öwürmäge ýardam berdi.
1981-nji ýylda orhideýa gibridi bolan Wanda Miss Joaqim ýurduň milli güli hökmünde saýlanyldy.
Her ýyl oktýabr aýynyň töwereginde 1,5 million töweregi ot iýýän haýwan ýagyşlar üçin demirgazykdaky baýyrlardan günorta düzlüklere syýahat edip, Mara derýasyndan geçýär.
Soňra bolsa, aprel aýy töweregi ýagyşlardan soň demirgazykdan günbatara dolanyp, ýene Mara derýasyndan geçýärler.
Serengeti sebitine Tanzaniýadaky Serengeti milli seýilgähi, Ngorongoro gorag zolagy we Maswa goraghanasy, şeýle hem, Keniýadaky Maasai Mara milli goraghanasy girýär.
Interaktiw multimedia döretmegi öwrenmek adaty we däpleýin başarnyklary, şeýle hem interaktiw sapaklarda öwrenilýän gurallary (kadrlama, ses we wideo montažy, hekaýa aýtmak we ş.m.) talap edýär.
Interaktiw dizaýn multimedia önümçiligi baradaky çaklamalaryňyza gaýtadan baha berip, liniýasyz usullar arkaly pikirlenmegi öwrenmegiňizi talap edýär.
Interaktiw dizaýn taslamanyň komponentleriniň biri-birine birikmegini talap edýär, ýöne aýratyn subýekt hökmünde hem many aňladýar.
Zum obýektiwleriniň kemçiligi fokuslamagyň çylşyrymlydygy, şeýle hem, fokus uzaklyklarynyň aralygyna ýetmek üçin zerur bolan obýektiw elementleriniň sanynyň ýönekeý obýektiwlere garanyňda has köp bolmaklygy bolup durýar.
Obýektiw öndürijileriniň obýektiw önümçiliginde has ýokary standartlara ýetýändigi sebäpli, bu ýagdaýyň mesele bolmagy azalýar.
Ol zum obýektiwleriniň üýtgewsiz fokus uzaklykly obýektiwleriň baryp ýetýän hiline deňeşdirip boljak ýokary hilli suratlary öndürmegine mümkinçilik berdi.
Zum obýektiwleriniň ýene bir kemçiligi hem, obýektiwiň maksimal diafragmasy (tizligi) adatça pes bolýar.
Ol arzan zum obýektiwlerini pes ýagtylyk şertlerinde çyrasyz ulanmagy kynlaşdyrýar.
Kinony DVD formatyna öwürmäge synanyşyk edilende iň köp duşýan meseleleriň biri hem owerskan bolup durýar.
Telewizorlaryň aglabasy giň halk köpçüligine ýarajak görnüşde öndürilýär.
Şol sebäpli telewizorda görýän ähli zadyňyzyň ýokarsy, aşagy we iki gapdaly kesilen bolýar.
Ol şekiliň tutuş ekrany doldurmagy üçin şeýle edilýär. Oňa owerskan diýilýär.
Gynansak-da, DVD döredeniňizde gyralarynyň kesilmegi hem gaty ähtimaldyr, we eger wideoda aşak gaty ýakyn subtitrler bar bolsa, olar doly görkezilmez.
Adaty orta asyrlar galasy öňden bäri hyýalyňa ylham berip, rysarlaryň turnirlerini, meýlisleri we Artur eýýamynyň rysarçylygyny göz öňüňde janlandyrýar.
Müň ýyllyk harabalaryň arasynda durkaň hem, geçip giden söweşleriň gykylygyny we ysyny göz öňüne getirip, daşlara degýän at toýnaklarynyň sesini eşideňkirlemek, şeýle hem, zyndanlaryň içinden göterilýän gorkyny ýeňillik bilen duýmak bolýar.
Emma, göz öňüne getirişimiz hakykata esaslanýarmyka? Galalar, aslynda, näme üçin guruldyka? Taslamasy nähili düzülip, nähili salyndyka?
Öz döwrüne mahsus bolan Kirbi Makslow galasy hakyky galadan beter, berkitmeli jaýa meňzeýär.
Onuň ullakan aýnalanan penjireleri we ýuka diwarlary aýgytly hüjüme uzak wagtlap çydap bilmezdi.
1480-nji ýyllarda Lord Hastings onuň gurluşygyna başlanda, ýurt birneme asuda bolup, diňe ykmanda garakçylaryň toparçalaryndan goranmak gerek bolýardy.
Güýç deňagramlylygy Ýewropa ýurtlarynyň ähli Ýewropa döwletleriniň milli özygtyýarlylygyny goramaga çalyşan ulgamydy.
Bu düşünje ähli Ýewropa ýurtlarynyň bir ýurduň kuwwatlanmagynyň öňüni almaga çalyşmalydygy baradady we şonlukda milli hökümetler deňagramlylygy saklamak üçin öz ýaranlyklaryny ýygy-ýygydan üýtgedipdir.
Ispaniýanyň mirasdarlyk urşy merkezi meselesi güýç deňagramlylygy bolan ilkinji uruş boldy.
Ýewropa döwletleriniň mundan beýläk din uruşlara bahanasynyň ýokdugy sebäpli, bu möhüm üýtgeşme boldy. Şunlukda, Otuz ýyllyk uruş dini uruş diýlip atlandyrylýan iň soňky uruş boldy.
Efesdäki Artemis ybadathanasy miladydan öňki 356-njy ýylyň 21-nji iýulynda Herostratusyň ýangyn çykarmagy zerarly weýran boldy.
Hekaýa görä, onuň itergisi her zat edip meşhur bolmak eken. Gazaba münen efesliler Herostratusyň adynyň hiç haçan ýazga geçirilmejekdigini yglan etdi.
Onuň adyny soň grek taryhçysy Strabon belläpdir, şeýdip şu döwürde habarymyz boldy. Ol ybadathana Aleksandr Makedonlynyň dünýä inen gününde weýran boldy.
Aleksandr patyşa hökmünde ybadathananyň täzeden gurulmagy üçin tölemegi teklip etdi, ýöne onuň teklibi yzyna gaýtaryldy. Soňra Aleksandr aradan çykansoň, ybadathana miladydan öňki 323-nji ýylda gaýtadan guruldy.
Notalaryň ählisini dogry basmak bilen, eliňizi mümkin boldugyça gowşak saklaň, şeýle hem, barmaklaryňyz bilen köp goşmaça hereket etmejek boluň.
Şeýlelik bilen, özüňizi mümkin boldugyça az ýadadarsyňyz. Pianinoda bolşy ýaly goşmaça ses üçin klawişleri köp güýç bilen basmagyň zerur däldigini ýadyňyzdan çykarmaň.
Akkordeonda artykmaç ses almak üçin, has köp basyş ýa-da tizlik bilen silfondan peýdalanýarsyňyz.
Mistisizm aňryçäk hakykat, ylahylyk, ruhy hakykat ýa-da Hudaý bilen birleşmäge, meňzeşmäge ýa-da oňa aň ýetirmäge bolan ymtylmadyr.
Dindar gönüden-göni tejribe, duýgurlyk ýa-da ylahy hakykata/hudaýa ýa-da hudaýlara çuňňur düşünmek isleýär.
Dine uýýanlar şol tejribeleri ösdürmek üçin belli bir ýaşaýyş usullaryny ýa-da amallary berjaý edýärler.
Mistisizmi özboluşly aň ýetiriş ýagdaýynyň, ylaýta-da parahatçylykly, düşünjeli, bagtly ýa-da hatda ekstatik häsiýete eýe bolan ýagdaýynyň gönüden-göni şahsy tejribä bolan nygtamasy arkaly dini ynançlaryň we ybadatlaryň beýleki görnüşlerinden tapawutlandyrmak mümkin.
Sikhizm Hindistan subkontinentiniň bir dinidir. Ol XV asyrda Penjap sebitinde induist däp-dessurynyň içindäki mezhep bölünmesinden gelip çykypdyr.
Sikhler öz induist köklerini we däplerini ykrar etse-de, öz ynançlaryny induizmden aýratyn din hasap edýär.
Sikhler öz dinini Gurmat diýip atlandyrýar, bu bolsa penjap dilinde "gurunyň ýoly" diýmekligi aňladýar. Guru ähli hindi dinleriniň esasy tarapydyr, ýöne ol sikhizmde sikh ynançlarynyň özenini düzýän ähmiýet gazanypdyr.
Ol din XV asyrda Guru Nanak (1469-1539) tarapyndan esaslandyryldy. Onuň yzyndan bassyr dokuz sany guru boldy.
Emma, 1956-njy ýylyň iýun aýynda işçileriň azyk ýetmezçiligine we aýlyk hakynyň azalmagyna garşy çykyş edip, Polşadaky bulagaýlyklar kommunizme garşy umumy proteste öwrülende, Hruşşewiň beren wadalary synaga sezewar boldy.
Hruşşew tertip-düzgüni dikeltmek üçin tanklary iberse-de, ahyrsoňy käbir ykdysady talaplara eglişik etdi we meşhur Wladislaw Gomulkany täze premýer-ministr edip bellemäge ylalaşdy.
Ind jülgesi siwilizasiýasy Hindistan subkontinentiniň demirgazyk-günbatarynda, häzirkizaman Pakistanyň köp bölegini we demirgazyk-günbatar Hindistanyň hem-de demirgazyk-gündogar Owganystanyň käbir sebitlerini öz içine alýan bürünç asyry siwilizasiýasydy.
Ol siwilizasiýa Ind derýasynyň basseýnlerinde gülläp ösüpdir we şondan hem öz adyny alypdyr.
Käbir alymlar ol siwilizasiýanyň häzirki gurap galan Saraswati derýasynyň basseýnlerinde hem bolandygyny öňe sürseler-de, ony Ind-Saraswati siwilizasiýasy diýip takyk atlandyrmak gerek, käbirleri bolsa, ony 1920-nji ýyllarda gazylyp agtarylan ýadygärlikleriniň ilkinjisi bolan Harappanyň hormatyna Harappa siwilizasiýasy diýip atlandyrýar.
Rim imperiýasynyň militaristik häsiýeti lukmançylyk öňe gidişlikleriniň ösmegine mümkinçilik berdi.
Lukmanlar imperator Awgust tarapyndan işe alnyp ugradylar we hatda söweşleriň yzyndan ulanar ýaly ilkinji rim lukmançylyk korpusyny döretdiler.
Hirurglar dürli agyry aýyrýan serişdeler, şol sanda göknar tohumlarından alynýan morfin ve otlaryň tohumlarından alynýan skopolamin barada bilýärdiler.
Olar näsaglary gangrenadan halas etmek üçin amputasiýa etmäge, şeýle hem, ganamagy duruzmak üçin daňylary we arterial gysgyçlar ulanmaga ökdelediler.
Rim imperiýasy birnäçe asyryň dowamynda lukmançylyk pudagynda uly üstünliklere baryp ýetdi we häzirki bilýän bilimlerimiziň aglabasyny emele getirdi.
Ýönekeý origami bir gezekde diňe bir epin ýasap bolýan, ters epinler ýaly has çylşyrymly epinlere ýol berilmeýän we ähli epinleriň ýönekeý ýerleşişleri bar bolan çäklendirmeli origamidir.
Ol 1970-nji ýyllarda Jon Smit tarapyndan tejribesiz epleýjilere ýa-da hereket endikleri çäkli bolan epleýjilere kömek etmek üçin işlenip düzüldi.
Çagalar örän ýaş wagty jynsa we jyns stereotiplerine düşünýärler, şol jyns stereotipleri bolsa olaryň özüni alyp barşyna täsir edýär.
Mysal üçin, özüni mekdepde başarnygy pes diýlip stereotiplenen jyns azlygy bilen identifisirleýän çagalar, öz jynslary bilen baglanyşykly stereotipi bilensoňlar, mekdepde pes başarnykly bolmaga ýykgyn edýärler.
MySpace Amerikanyň Birleşen Ştatlarynda ulanylýan iň meşhur üçünji websaýt bolup, häzirki wagtda onda 54 million profil bar.
Bu websaýtlar, ylaýta-da, bilim ulgamynda özlerine uly üns çekdi.
Bu websaýtlarda oňyn taraplar, şol sanda bloglary, wideolary, fotosuratlary hem-de başga aýratynlyklary öz içine alýan synp sahypasyny aňsatlyk bilen sazlamak mümkinçiligi hem bar.
Diňe bir web-salgy görkezmek arkaly bu sahypa aňsatlyk bilen girip bolýar, ol bolsa klawiaturany ulanmakda ýa-da dürs ýazmakda kynçylyk çekmegi mümkin okuwçylar üçin ony ýatda saklamagy we ýazmagy ýeňilleşdirýär.
Ony aňsat okalar ýaly laýyklap, şeýle hem öz islegiňçe reňkini köpeldip ýa-da azaldyp bolýar.
Üns ýetmezçiligi bozuklygy "newrologik sindrom bolup, ol impulsiwligi, üns bölünijiligi, giperaktiwligi ýa-da çendenaşa energiýany öz içine alýan alamatlaryň nusgawy kesgitleýji triadasydyr".
Ol öwrenmäge ukypsyzlyk däl-de, öwrenmek bozuklygydyr; ol "ähli çagalaryň 3-5 göterimine, ähtimal, 2 million çemesi amerikan çagasyna täsir edýär".
Üns ýetmezçiligi bozuklygy bar bolan çagalar mekdep işi ýaly zatlara üns jemlemekde kynçylyk çekýär, ýöne olar oýun oýnamak, halaýan multfilmlerine tomaşa etmek ýa-da dyngy belgilerini goýman sözlemleri ýazmak ýaly hezil görýän zatlaryna üns jemläp bilýär.
Bu çagalar öz beýnilerini stimulirlemek üçin, "özlerini kakabaş alyp baryp, urşup basalaşyp, şeýle hem, häkimiýete garşy çykýandyklary sebäpli köp bolgusyzlyga uçraýar", sebäbi olaryň beýnilerini adaty usullar bilen stimulirläp bolmaýar.
Üns ýetmezçiligi bozuklygy başga deň-duşlar bilen gatnaşyklara täsir edýär, sebäbi beýleki çagalar olaryň näme üçin özlerini şeýle alyp barýandygyna ýa-da näme üçin şeýdip bogunlap okaýandyklaryna ýa-da kämillik derejeleriniň başgaçadygyna düşünip bilmeýärler.
Bilim almak we öwrenmek ukyby ýokarda agzalýan görnüşde üýtgänsoň, bilimi almagyň esasy tizligi üýtgedi.
Maglumat almaga bolan çemeleşme başgaçady. Indi aýratyn ýada salmakda basyş ýokdy, ýöne teksti ýada salmak ukyby has möhüm boldy.
Aslyýetinde, Täzeden beýgeliş öwrenmäge bolan çemeleşmäni we bilimiň ýaýramagyny düýpli özgertdi.
Başga primatlardan tapawutlylykda, gominidler indi ellerini hereket etmek, öz agramyny götermek ýa-da agaçlardan hallan atmak üçin ulanmaýarlar.
Şimpanzeniň eli bilen aýagynyň ululygy hem-de uzynlygy meňzeş bolup, bogunly ýörelende eliň öz agramyňy götermek üçin ulanylýandygyny görkezýär.
Adamyň eli aýagyndan gysga bolup, falangalary has gönüdir.
Iki-üç million ýyllyk daşlaşan el süňkleri eliň hereket etmekden manipulýasiýa ýöriteleşmäge geçişini görkezýär.
Käbir adamlar emeli döredilen aýdyň düýşleri ýygy-ýygydan görmegiň örän surnukdyryjy bolup bilýändigine ynanýarlar.
Bu hadysanyň esasy sebäbi REM ýagdaýlarynyň arasyndaky wagt aralygyny uzaldýan aýdyň düýşleriň netijesidir.
Her gije has az REM bilen, hakyky ukyny başdan geçirýän we bedeniňiziň dynç alýan şol ýagdaýy problema öwrüljek derejede seýrek bolýar.
Ol edil her ýigrimi-otuz minutdan oýanyp, telewizora tomaşa etmek ýaly surnukdyryjy bolýar.
Ol täsir beýniňiziň her gije näçe gezek aýdyň düýş görmäge dyrjaşýandygyna baglydyr.
Demirgazyk Afrikada italýanlaryň işi ilkibaşdan diýen ýaly onçakly ugruna bolmady. Italiýanyň 1940-njy ýylyň 10-njy iýunynda uruş yglan etmeginden soň bir hepdäniň dowamynda Britaniýanyň 11-nji gusar atly polky Liwiýadaky Kapuzzo fortuny basyp aldy.
Britanlar Bardiýa şäheriniň gündogarynda gurlan bukuda Italiýanyň onunjy goşunynyň baş inženeri general Lastuççini ýesir aldy.
Liwiýanyň general-gubernatory we Mussolininiň görnetin oruntutary bolan marşal Italo Balboa 28-nji iýunda Tobrukda ýere gonjak mahaly özüniňkileriň ot açmagy netijesinde wepat boldy.
Häzirkizaman gylyçlaşmak sporty bilen uniwersitetiň talyplaryndan başlap, professional we olimpiýa ýaryşlaryna barýança köp derejelerde meşgullanylýar.
Bu sport esasan duel görnüşinde bolup, bir gylyçly türgen beýlekisi bilen duel edýär.
Golf oýunçylaryň klýuşkalar arkaly toplary urup, deşiklere salýan oýnudyr.
Adaty tapgyrda on sekiz deşik oýnalýar, galapyn oýunçylar gezekdäki birinji deşikden başlap, on sekizinjide gutarýar.
Gezegi tamamlamak üçin klýuşka bilen iň az urgy eden ýa-da ýelmän oýunçy ýeňiji bolýar.
Oýun otuň üstünde oýnalýar we deşigiň töweregindäki otlar gysga orlup, oňa ýaşyl diýilýär.
Belkem, syýahatçylygyň iň ýaýran görnüşi köp adamlaryň syýahat etmek bilen baglanyşdyrýan zadydyr: dynç alyş syýahatçylygy.
Ol adamlar dynç alyp, göwün açmak üçin adaty gündelik durmuşyndan düýpgöter tapawutly bir ýere gidende bolup geçýär.
Plýažlar, tematik seýilgähler we kempingler dynç alýan syýahatçylaryň köplenç iň köp barýan ýerleridir.
Biriniň belli bir ýere baryp görmeginiň maksady onuň taryhyny we medeniýetini bilmek bolsa, onda syýahatçylygyň bu görnüşine medeni syýahatçylyk diýilýär.
Syýahatçylar belli bir ýurduň dürli gözel ýerlerine barmagy ýa-da diňe bir ýere üns jemlemegi saýlap biler.
Bu işjeňligi gören kolonistler goşmaça güýçleri hem çagyrypdy.
Öňdäki pozisiýalary berkidýän goşunlar polkownikler Jon Stark bilen Jeýms Ridiň (soň ikisi hem general boldy) 200 adamlyk 1-nji we 3-nji Nýu-Hempşir polklaryny öz içine alýardy.
Starkyň adamlary Kolonistiň pozisiýasynyň demirgazyk çetindäki haýatyň uzaboýuna ýerleşdiler.
Gaýtgyn ýarymadanyň demirgazyk-gündogaryndaky Mistik derýasynyň boýunda böwşeňlik açanda, olar dessine haýaty kenarjykdaky suwuň gyrasyna ýetip gutarýan pessejik daş diwar bilen demirgazyga tarap uzaltdylar.
Gridli ýa-da Stark haýatyň öňünde 100 fut (30 m) çemesi syryk goýup, regulýarlar onuň deňinden geçýänçä hiç kimiň ok atmazlygyny buýruk berdi.
Amerikan plany utgaşdyrylan hüjümleri üç dürli ugur boýunça amala aşyrmaga bil baglaýardy.
General Jon Kadwalder islendik goşmaça güýçleriň ýoluny beklemek üçin, Bordentaundaky britan garnizonyna garşy üns sowujy hüjüm amala aşyrmalydy.
General Jeýms Ewing, Trenton-Ferride derýanyň aňyrsyna 700 meýletinçini iberip, Assanpink çeşmesiniň üstündäki köprini ele salmalydy we hiç hir duşman goşunynyň gaçmagyna ýol bermeli däldi.
2400 adamlyk esasy hüjüm topary Trentonyň dokuz mil demirgazygynda derýadan geçip, daň atmazdan öň hüjüm etmek üçin, biri Griniň we beýlekisi Sulliwanyň buýrugynda iki topara bölünmelidi.
Çärýekden ýarym mil ylgawa geçilende, tizlik has az möhüm bolýar, çydamlylyk bolsa, absolýut zerurlyga öwrülýär.
Elbetde, iki minut ylgap bilýän birinji synp ýarym milçi adamda ýeterlik tizlik bolmalydyr, ýöne ähli howplara garşy çydamlylyk ösdürilmelidir.
Bedeniň ýokarky bölegi üçin gimnastika türgenleşigi bilen birleşdirip gyşda biraz kros ylgamak ylgaw möwsümine iň gowy taýýarlykdyr.
Dogry iýmitleniş usullarynyň bir özi elit netijeleri berip bilmeýär, ýöne olar ýaş türgenleriň umumy saglygyna ep-esli derejede täsir edip bilýär.
Sagdyn energiýa deňagramlylygyny saklamak, netijeli gidrasiýa endiklerini ulanmak we goşmaça türgenleşmegiň dürli taraplaryna düşünmek türgenleriň netijeliligi gowulandyrmagyna hem-de sportdan lezzet almagyna kömek edip biler.
Orta aralyga ylgamak birneme arzan sport görnüşidir; emma, gatnaşmagy zerur bolan sähelçe enjam barada köp ýalňyş düşünjeler bardyr.
Önümleri gerek boldugyça satyn alyp bolýar, ýöne olaryň köpüsi netijelere sähelçe ýa-da hakyky däl täsir eder.
Türgenler hakyky peýdasy bolmasa-da, bir önümi ileri tutýandyklaryny duýup biler.
Atomy ähli materiýanyň esasy gurluş bloklarynyň biri hasaplamak mümkindir.
Ol, Boruň ýönekeýleşdirilen modeline laýyklykda, Günüň daşyndan aýlanýan planetalara biraz meňzeş görnüşde, daşyndan elektronlar aýlanýan merkezi ýadrodan ybarat bolan örän çylşyrymly barlykdyr – ser. Şekil 1.1.
Ýadro iki bölejikden - neýtronlardan we protonlardan durýar.
Protonlarda položitel elektrik zarýady bardyr, neýtronlarda bolsa zarýad bolmaýar. Elektronlaryň otrisatel elektrik zarýady bardyr.
Pidany barlamak üçin, howpsuzlygy üpjün eder ýaly, ilki bilen hadysanyň bolan ýerini gözden geçirmelisiňiz.
Pida golaýlaşan wagtyňyz, onuň ýatan ýerine we islendik awtomatik gyzyl baýdajyklara üns bermegiňiz gerek.
Eger kömek etjek bolup, özüňiz jebir çekseňiz, ýagdaýy diňe beterleşdirmegiňiz mümkin.
Barlag bilagyrydan ejir çekýänlerde depressiýanyň, gorkynyň we waswasa düşmegiň agyry bilen maýyplygyň arasyndaky baglanyşyga araçylyk edýändigini ýüze çykardy.
Depressiýa bilen gorkynyň däl-de, diňe waswasa düşmegiň täsirleri wagtly-wagtyna hepdelik düzülen PA seanslary bilen şertlendirildi.
Wagtly-wagtyna işjeňlige gatnaşýanlar hroniki agyry bilen adaty fiziki hereketiň ýakymsyz duýgusynyň tapawutlaryny saýgaryp, agyrynyň negatiw duýulmagy babatynda has köp goldawa mätäç boldy.
Görüş ýa-da görmek ukyby görüş ulgamynyň duýuş organlaryna ýa-da gözlere baglydyr.
Organizmiň talaplaryna baglylykda, gözleriň dürli çylşyrymlylykda bolan köp dürli gurluşlary bardyr.
Dürli gurluşlaryň dürli mümkinçilikleri bar bolup, olar dürli tolkun uzynlyklaryna duýgurdyr we dürli ýitilik derejeleri bardy, şeýle hem, olar girýän maglumaty manylandyrmak üçin dürli işlemek usullaryny we optimal işlemek üçin dürli sanlary talap edýär.
Populýasiýa berlen geografik sebitiň çägindäki belli bir görnüşiň organizmleriniň ýygyndysydyr.
Populýasiýadaky ähli indiwiduallar belli bir fenotipik häsiýetde birmeňzeş bolsa-da, olara monomorf diýilýär.
Indiwiduallar belli bir häsiýetiň birnäçe wariantyny görkezende, polimorf bolýar.
Çarwa garynja koloniýalary hem dürli etaplarda ýöreýär we hin ýasaýar.
Çarwaçylyk etabynda çarwa garynjalar gijesine ýöräp, gündizine düşelgede saklanýar.
Elýeterli iýmit azalanda koloniýa çarwaçylyk etabyna başlaýar. Bu etabyň dowamynda koloniýa her gün üýtgeýän wagtlaýyn hinler ýasaýar.
Şol çarwa çozuşlarynyň ýa-da ýörişleriniň her biri takmynan 17 güne çekýär.
Öýjük näme? Öýjük sözi latynça "cella" sözünden gelip çykyp, "otagjyk" diýmegi aňladýar we ol ilkinji gezek dykynyň gurluşyna syn edýän bir mikroskopçy tarapyndan oýlanyp tapyldy.
Öýjük hemme janly-jandaryň esasy birligi bolup durýar we ähli organizmler bir ýa-da has köp öýjükden ybaratdyr.
Aslynda, öýjükler ýaşaýşy öwrenmek üçin şeýle bir esasy hem-de möhümdir welin, olar köplenç "ýaşaýşyň gurluş bloklary" diýlip atlandyrylýar.
Nerw ulgamy ganyň akyşyny bozman kadaly saklamak üçin, tutuş bedende nerw impulslaryny ibermek arkaly, gomeostazy saklaýar.
Şol nerw impulslaryny tutuş bedende şeýle çalt iberip bolýar welin, ol bedeni islendik potensial howpdan goramaga kömek edýär.
Tornadolar beýleki güýçli tupanlara garanyňda uly bolmadyk ýeri urýar, ýöne öňünden çykan ähli zady weýran edip bilýär.
Tornadolar agaçlary sogurýar, binalaryň tagtalaryny goparýar we awtoulaglary asmana uçurýar. Tornadolaryň iň güýçli iki göterimi üç sagatdan gowrak dowam edýär.
Bu aýylganç tupanlaryň tizligi 480 km/sag (133m/sek; 300 mil/sag) çenli ýetýän ýelleri bolýar.
Adamlar müňlerçe we müňlerçe ýyldan bäri ulaltmak üçin linzalary ýasap hem-de ulanyp gelýär.
Emma, ilkinji hakyky teleskoplar giçki XVI asyrda Ýewropada ýasaldy.
Ol teleskoplar uzakdaky zatlary has ýakyn we uly görkezmek üçin iki linzanyň birleşmeginden peýdalandy.
Açgözlük bilen egoistlik hemişe ýanymyzda bolar we hyzmatdaşlyk etmegiň tebigaty şeýledir, köplük peýda görýän bolsa, egoistlerçe hereket edip, gysga möhletde elmydam has köp peýda görüp bolar.
Umydymyza görä, köp adamlar uzak möhletde iň gowy wariantyň beýlekiler bilen bilelikde işleşmekdigine göz ýetirer.
Köp kişiler adamlaryň başga ýyldyza syýahat edip, beýleki dünýäleri açyp biljek gününi arzuw edýär, käbir adamlaryň ol ýerde näme bardygyny bilesi gelýär, käbirleri başga planetada gelmişekleriň ýa-da başga bir ýaşaýşyň ýaşaýan bolmagynyň mümkindigine ynanýar.
Emma, ol eger şeýle bolaýsa-da, örän uzak wagtlap bolmaz. Ýyldyzlar şeýle bir pytraňňy welin, "goňşy" ýyldyzlaryň arasynda trillionlarça mil bardyr.
Belkem, bir gün çowluklaryňyz bir gelmişek dünýäniň üstünde durup, öz gadymy ata-babalary barada bilesigeliji oýlanar?
Haýwanlar köp öýjüklerden ybaratdyr. Olar zatlary iýip, içinde siňdirýär. Köp haýwanlar hereket edip bilýär.
Diňe haýwanlaryň beýnisi bardyr (emma ähli haýwanda ýokdur; meselem, meduzanyň beýnisi ýokdur).
Haýwanlar tutuş ýer ýüzünde duş gelýär. Olar ýeri köwýär, okeanlarda ýüzýär we asmanda uçýar.
Öýjük janly (zatlaryň) organizmiň iň kiçi gurluşydyr hem-de funksional birligidir.
Öýjük latynça otagjyk diýmegi aňladýan "cella" sözünden gelýär.
Janly zatlara mikroskopda seretseňiz, olaryň kiçi kwadratlardan ýa-da toplardan ybaratdygyny görersiňiz.
Angliýaly biolog Robert Huk mikroskop bilen dykydaky kiçi kwadratlary gördi.
Olar otaglara çalym edýärdi. Ol öli öýjükleri gören ilkinji adamdy
Elementler we birleşmeler bir ýagdaýdan beýlekisine geçip bilýär hem-de üýtgemeýär.
Gaz görnüşindäki azotuň şonda-da suwuk azotuňky bilen birmeňzeş aýratynlyklary bardyr. Onuň suwuklyk ýagdaýy has dykyz bolýar, ýöne molekulalar şol durşuna galýar.
Suw ýene bir mysaldyr. Birleşik suw iki wodorod atomyndan we bir kislorod atomyndan ybaratdyr.
Gaz, suwuk ýa-da gaty görnüşde bolsun, onuň şol bir molekulýar gurluşy bardyr.
Onuň fiziki ýagdaýy üýtgäp bilse-de, himiki ýagdaýy şol durşuna galýar.
Wagt degre-daşymyzy gurşap alýan we her bir edýän işimize täsir edýän zatdyr, ýöne oňa düşünmek kyndyr.
Wagt müňlerçe ýylyň dowamynda dini, filosofik we ylmy alymlar tarapyndan öwrenildi.
Biz wagty häzirki wagtyň üsti bilen geljekden geçmişe geçýän wakalaryň tapgyry hökmünde başdan geçirýäris.
Wagt biziň wakalaryň dowamlylygyny (uzynlygyny) deňeşdiriş usulymyz hem bolup durýar.
Bir döwürleýin wakanyň gaýtalanyşyny synlamak arkaly, wagtyň geçişini özüňiz aňyp bilersiňiz. Döwürleýin waka wagtly-wagtyna gaýta-gaýta bolup geçýän zatdyr.
Häzirki döwürde kompýuterler suratdyr wideolary manipulirlemekde ulanylýar.
Kompýuterlerde çylşyrymly animasiýalar döredip bolýar we animasiýanyň bu görnüşi telewizorda hem-de filmlerde barha köp ulanylýar.
Sesleri işlemek we bile garmak üçin, aýdym-sazlar köplenç çylşyrymly kompýuterler arkaly ýazga geçirilýär.
On dokuzynjy we ýigriminji asyrlaryň dowamynda uzak wagtlap Täze Zelandiýanyň ilkinji ýaşaýjylarynyň moa diýilýän äpet guşlary awlaýan maori halkynyň bolandygyna ynanyldy.
Soňra teoriýa maori halkynyň Uly flotda Polineziýadan göçüp gelip, Täze Zelandiýany moriorilerden alandygy we ekerançylyk jemgyýetini gurandygy baradaky pikiri kesgitledi.
Emma, täze subutnama moriorileriň materikli maori topary bolup, Täze Zelandiýadan Çatem adalaryna göçendigini we öz üýtgeşik, parahatçylykly medeniýetini ösdürendigini öňe sürýär.
Çatem adalarynda başga bir taýpa hem bardy, olar Täze Zelandiýadan göçüp gelen maorilerdi.
Olar özüni moriori diýip atlandyrdy, birnäçe çaknyşyk boldy we iň soňunda morioriler ýok edildi
Birnäçe on ýylyň dowamynda muňa gatnaşan adamlar kynçylyklara we hatda şowsuzlyklara ak ýürekden baha berip, bize öz güýçli taraplarymyzyň hem-de hyjuwlarymyzyň gadyryny bilmäge kömek etdiler.
Indiwiduallaryň öz indiwidual, maşgala we guramaçylyk hekaýalaryny paýlaşmagyny diňlemek arkaly, geçmiş barada hem-de guramanyň medeniýetine gowy ýa-da erbet täsir eden käbir şahsyýetler barada gymmatly düşünje aldyk.
Öz taryhyňa düşünmek medeniýete düşünmegi aňlatmasa-da, ol adamlara iň bolmanda guramanyň taryhynyň içinde nirä düşýändiklerine göz ýetirmäge kömek edýär.
Üstünliklere baha bermek we şowsuzlyklardan habardar bolmak bilen, şahsyýetler we gatnaşýan adamlaryň ählisi guramanyň gymmatlyklarynyň, missiýasynyň we itergileýji güýçleriniň üstüni has çuňňur açýar.
Şu mysalda öňki telekeçilik özüňi alyp baryşlaryny we netijesindäki üstünlikleri ýatlamak adamlaryň ýerli buthana üçin täze üýtgeşmelere hem-de täze ugra açyk bolmagyna kömek etdi.
Şeýle üstünlik hekaýalary geljekdäki üýtgeşmä bolan pozitiw meýilleri döretmek bilen, üýtgeşme gorkusyny ýeňletdi.
Konwergent pikir ýörediş modelleri çözgüt tapmak üçin dürli pikirleri ýa-da ugurlary birleşdirýän mesele çözüş usullary bolup durýar.
Bu mentalitetiň üns merkezinde tizlik, logika we takyklyk, şeýle hem faktlary ýüze çykarmak, bar bolan usullary gaýtadan ulanmak hem-de maglumat ýygnamak durýar.
Bu mentalitetiň iň möhüm faktory: diňe bir sany dogry jogap bolýar. Diňe iki sany, ýagny dogry ýa-da ýalňyş jogap barada pikir edýärsiňiz.
Pikir ýöretmegiň şu görnüşi belli bir ylym ýa-da standart proseduralar bilen baglanyşyklydyr.
Şu görnüşde pikir ýöredýän adamlarda logiki pikir ýörediş bar bolup, olar modelleri ýatda saklap, meseleleri çözüp we ylmy synaglaryň üstünde işläp bilýär.
Adamlar, gürrüňsiz, başgalaryň aňlaryny okamakda iň zehinli görnüşdir.
Ýagny, biz başga adamlaryň düşünýän, niýetlenýän, ynanýan, bilýän ýa-da isleýän zatlaryny üstünlikli çaklap bilýäris.
Bu ukyplaryň hatarynda başga adamlaryň niýetine düşünmek wajypdyr. Ol bize fiziki hereketleriň ähtimal düşnüksizliklerini çözmäge mümkinçilik berýär.
Mysal üçin, biriniň awtoulagyň penjiresini döwýändigini görseňiz, ähtimal, onuň bir nätanyşyň awtoulagyny ogurlajak bolýandygyny çaklardyňyz.
Eger ol öz awtoulagynyň açarlaryny ýitiren bolsady, şeýle hem içine girjek bolan awtoulagy özüniňki bolan bolsady, onda ol barada başgaça pikir edip bolardy.
MRT 1930-njy ýyllarda Feliks Bloh (Stenford uniwersitetinde işleýärdi) we Edward Persel (Harward uniwersitetinden) tarapyndan üsti açylan ýadro magnit rezonansy (ÝMR) atly fiziki hadysa esaslanýar.
Bu rezonansda magnit meýdany we radiotolkunlar atomlaryň kiçijik radiosignallary goýbermegine sebäp bolýar.
1970-nji ýylda lukman we ylmy-barlagçy alym Reýmond Damadian lukmançylyk anyklaýşy üçin gural hökmünde magnit-rezonans tomografiýasyndan peýdalanmagyň esasyny açdy.
Dört ýyl soň dünýäniň MRT ugrunda berlen ilkinji patenti bolan patent berildi.
1977-nji ýylda lukman Damadian ”Ýanbermez” diýip atlandyran ilkinji “tutuş bedenlik” MRT skanerini gurmaklygy tamamlady.
Asinhron aragatnaşyk pikirlenmek we başgalara reaksiýa bermek üçin wagtdan peýdalanmaga höweslendirýär.
Ol okuwçylara öz depginine görä işlemäge we okuw maglumatynyň depginini kontrolda saklamaga mümkinçilik berýär.
Üstesine, çeýe iş sagatlary ähtimallygy bilen has az wagt çäklendirmeleri bardyr. (Bremer, 1998)
Interneti we bütindünýä toruny ulanmak öwrenijilere islendik wagt maglumat almaga mümkinçilik berýär.
Okuwçylar günüň islendik wagtynda mugallymlara sowal berip, indiki ýüzbe-ýüz duşuşyga çenli garaşman, örän çalt jogaplara garaşyp hem bilýär.
Öwrenmäge postmodern çemeleşme absolýutlardan erkinligi teklip edýär. Öwrenmegiň ýeke gowy usuly ýokdur.
Aslynda, öwrenilmeli ýeke gowy zat ýokdur. Öwrenmek öwreniji bilen hödürlenýän bilimiň arasyndaky tejribede bolup geçýär.
Biziň ähli özbaşdak edilýän işler we hödürlenýän maglumat bilen bar bolan häzirki tejribämiz, öwreniş esasly telegepleşikler şol nokady görkezýär.
Biziň gaty köpimiz bize hiç haçan gatnaşyp ýa-da maglumatyny ulanyp bilmejek bir prosesimiz ýa-da tejribämiz barada habar berýän telegepleşige tomaşa edýändigimizi görýäris.
Biz hiç wagt awtoulag bejermeris, howlymyzda çüwdürim gurmarys, gadymy harabalyklary görmek üçin Peruwa syýahat etmeris ýa-da goňşymyzyň öýüni başgaça gurmarys.
Ýewropa bilen gurlan suwasty aýna-süýümli kabel birikmeleri we giň zolakly hemra arkaly, Grenlandiýa ilatyň internet girişi bar bolan 93%-i bilen gowy baglanyşyk saklaýar.
Myhmanhanaňyzda ýa-da öý eýeleriňizde (eger myhman öýünde ýa-da hususy jaýda bolýan bolsaňyz), megerem, Wi-Fi ýa-da internet birikmeli kompýuter bardyr, ähli ýaşaýyş ýerlerinde bolsa, internet kafe ýa-da köpçülige açyk Wi-Fi bardyr.
Ýokarda agzalyşy ýaly, "eskimos" sözi Birleşen Ştatlarda ýerlikli bolmagynda galsa-da, ABŞ-a degişli däl arktik halklarynyň köpüsinde, ylaýta-da Kanadada kemsidiji söz hasaplanýar.
Bu sözi grenlandiýaly ýerlileriň ulanýandygyny eşitseňiz-de, daşary ýurtlular ony ulanmakdan gaça durmalydyr.
Grenlandiýanyň ýerli ýaşaýjylary özlerini Kanadada inuitler, Grenlandiýada bolsa, kalaallek (köplügi kalaallit), ýagny grenlandiýaly diýip atlandyrýarlar.
Umuman, Grenlandiýada daşary ýurtlulara garşy jenaýat we duşmançylyk ýok diýen ýalydyr. Hatda şäherlerde-de "baryp bolmaýan ýerler" ýok.
Belkem, taýýarlygy ýoklaryň ýüzbe-ýüz boljak ýeke-täk hakyky howpy sowuk howadyr.
Eger Grenlandiýa sowuk pasyllarda barýan bolsaňyz (demirgazyga näçe uzak gitdigiňçe, şonça-da sowuk bolýany göz öňünde tutulyp), ýeterlik ýylylykda eşik getirmek wajypdyr.
Tomsuň örän uzyn günleri ýeterlik uklamakda problemalara we şonuň bilen baglanyşykly saglyk meselelerine eltip bilýär.
Tomsuna skandinaw çybynlaryndan hem seresap boluň. Olar kesel ýokuşdyrmasa-da, bimaza ediji bolup bilýär.
San-Fransiskonyň ykdysadyýeti onuň dünýä derejesindäki syýahatçylyk merkezi bolmagy bilen dahylly bolsa hem, onuň ykdysadyýeti diwersifikasiýalydyr.
Iş bilen üpjün etmegiň iň uly pudaklary professional hyzmatlar, hökümet, maliýe, söwda we syýahatçylyk bolup durýar.
Onuň aýdym-sazda, kinolarda, edebiýatda we ýörgünli medeniýetde ýygy beýan edilmegi şäheriň hem-de gözel ýerleriniň tutuş dünýäde bilinmegine kömek etdi.
San-Fransisko ençeme myhmanhanalar, restoranlar we birinji derejeli konferensiýa desgalary bilen uly syýahatçylyk infrastrukturasyny ösdürdi.
Şeýle hem, San-Fransisko Aziýanyň koreý, taýland, hindi we ýapon aşhanasy üçin ýurduň iň ajap ýerleriniň biridir.
Wolt Disneý dünýäsine syýahat etmek köp sanly amerikan maşgalasy üçin esasy zyýaratdyr.
"Adaty" baryş Orlando halkara aeroportyna uçmagy, şol ýerdäki Disneý myhmanhanasyna awtobusly gitmegi, Disneýiň çäginden çykman bir hepde çemesi eglenmegi we öýe gaýdyp gelmegi öz içine alýar.
Mümkin bolan tükeniksiz dürlüleşme bardyr, ýöne ol köp adamlaryň "Disneý dünýäsine gitmek" hakynda gürlände göz öňünde tutýan zady bolmagynda galýar.
"eBay" ýa-da "Craigslist" ýaly auksion saýtlarynyň üsti bilen onlaýn satylýan köp biletler kem-käsleýin ulanylýan birnäçe günlük parkdan-parka geçiş biletleridir.
Bu örän adaty işjeňlik bolsa-da, Disneý tarapyndan gadagan edilýär: biletleri geçirmek bolmaýar.
Uly Kanýonyň çetinden aşakda kemping etmek üçin çola künjek rugsatnamasy talap edilýär.
Rugsatnamalar kanýony goramak üçin çäkli möçberde berilýär we başlanýan aýdan dört aý öňünden, aýyň 1-nji güni elýeterli bolýar.
Şunlukda, maý aýyndaky islendik başlangyç sene üçin, çola künjek rugsatnamasy 1-nji ýanwarda elýeterli bolýar.
Fantom-Renç düşlegine ýanaşyk ýerleşýän Braýt-Eýnjel kemping mesgeni ýaly iň meşhur ýerler bronlamaga açylan ilkinji gününden başlap haýyşnamalardan dolýar.
Giriş haýyşnamalary üçin bronlanyp goýlan rugsatnamalar çäkli möçberde bolup, olar kim öň gelse şoňa berilýär.
Günorta Afrika awtoulagly girmek sebitiň bar gözelligini görmegiň, şeýle hem, adaty syýahatçy ugurlaryndan sowa ýerleşýän künjeklere barmagyň ajaýyp usulydyr.
Ony dykgatly planlamak arkaly adaty awtoulagda amala aşyrmak mümkindir, ýöne 4x4 pugta maslahat berilýär we köp ýerlere diňe beýik tigir bazaly 4x4 bilen baryp bolýar.
Plan edeniňizde, Günorta Afrika durnukly bolsa-da, goňşy ýurtlaryň ählisiniň beýle däldigini ýatdan çykarmaň.
Wiza talaplary we çykdajylary ýurtdan ýurda üýtgeýär hem-de oňa haýsy ýurtdan gelýändigiňiz täsir edýär.
Her bir ýurduň awtoulagda bolmaly gyssagly zerur zatlary talap edýän özboluşly kanunlary hem bardyr.
Wiktoriýa-Folz Zimbabwäniň günbatar böleginde, Zambiýanyň Liwingstoun şäheri bilen serhediň boýunda ýerleşýän, Botswanadan uzak bolmadyk şäherdir.
Şäher şaglawuklaryň dek ýanynda ýerleşýär we olar esasy özüne çekiji ýer bolup durýar, ýöne bu meşhur syýahatçylyk mekany başdan geçirme gözleýänlere hem-de jahankeşdelere bu ýerde has uzak bolmaga üçin birgiden mümkinçilik hödürleýär.
Ýagyş möwsüminde (noýabr-mart aýlary) suwuň göwrümi ýokarlanyp, şaglawuklar has pajarly bolar.
Köprüden geçseňiz ýa-da şaglawugyň ýanyndan aýlanýan ýodalardan ýöreseňiz, gürrüňsiz myžžyk bolarsyňyz.
Beýleki bir tarapdan, hut suwuň göwrümi gaty köp bolany üçin, hakyky şaglawuklary görmegiňiziň öňi ýapylar – durşuna suw bilen!
Tutanhamunyň gubury (KV62). KV62, belkem, Jülgedäki guburlaryň iň meşhurydyr, bu Jülge Howard Karteriň 1922-nji ýylda ýaş patyşanyň el degmän diýen ýaly duran şalyk guburynyň üstüni açan ýeridir.
Şeýle-de bolsa, beýleki şalyk guburlaryň aglabasy bilen deňeşdirilende, Tutanhamunyň gubury has kiçi we çäkli bezegli bolup, onçakly zyýarat edeniňe degmeýär.
Tabytdan çykarmak üçin edilen synanyşyklarda mumiýa ýetirilen zeperiň subutnamasyny görmäge gyzyklanýan islendik adam diňe kelle we eginler görünýändigi sebäpli lapykeç bolar.
Guburyň içindäki ertekä berimsiz baýlyk indi ýok, ýöne Kairdäki Müsür muzeýine geçirildi.
Çäkli wagty bolan myhmanlaryň wagtyny başga ýerde geçireni has gowy bolar.
Pnom Krom baýry Siem Reap şäherinden 12 km günorta-günbatardadyr. Bu baýyr ybadathanasy IX asyryň ahyrynda patyşa Ýasowarmanyň döwründe guruldy.
Ybadathananyň darykdyryjy atmosferasy we Tonle Sap kölüniň görnüşi baýra dyrmaşanyňa degýär.
Ol ýere baryp görmegi köldäki gaýykly gezelenç bilen oňaýly birleşdirip bolýar.
Ybadathana girmek üçin Angkor geçelgesi gerekdir, şol sebäpli Tonle Sapa ugranyňyzda pasportyňyzy ýanyňyza almagy ýatdan çykarmaň.
Ýerusalim Ysraýylyň paýtagty we iň uly şäheridir, emma başga ýurtlaryň aglabasy hem-de Birleşen Milletler Guramasy ony Ysraýylyň paýtagty hökmünde ykrar etmeýär.
Iudeý baýyrlaryndaky gadymy şäheriň müňlerçe ýyly öz içine alýan haýran galdyryjy taryhy bardyr.
Şäher üç monoteist din bolan iudaizm, hristiançylyk we yslam üçin mukaddes bolup, ol ruhy, dini hem-de medeni merkez hökmünde hyzmat edýär.
Şäheriň dini ähmiýeti we ylaýta-da, Köne şäher zolagyndaky köp ýerler sebäpli, Ýerusalim Ysraýylyň iň esasy syýahatçylyk mekanlarynyň biridir.
Ýerusalimde köp sanly taryhy, arheologik we medeni ýerler, şeýle hem gyzgalaňly we märekeli söwda merkezleri, kafeler hem-de restoranlar bardyr.
Ekwador Kubanyň raýatlarynyň halkara howa menzilleri ýa-da serhetdäki goýberiş nokatlary arkaly Ekwadora girmezden öň çakylyk hatyny almagyny talap edýär.
Ol hat Ekwadoryň Daşary işler ministrligi tarapyndan legallaşdyrylyp, belli bir talaplara laýyk gelmelidir.
Bu talaplar iki ýurduň arasynda guramaçylykly migrasiýa akymyny üpjün etmäge niýetlenilýär.
ABŞ-nyň ýaşyl karty bar bolan Kuba raýatlary bu talapdan boşadylmak üçin Ekwadoryň konsullygyna barmalydyr.
Pasportyňyz syýahat seneleriňizden soň azyndan 6 aý möhletli bolmalydyr. Näçe wagt boljagyňyzy subut etmek üçin gidiş-gaýdyş/tranzit bileti gerek bolýar.
Gezelençler uly toparlar üçin has arzandyr, şonuň üçin ýeke bolsaňyz ýa-da diňe bir dostuňyz bar bolsa, başga adamlar bilen tanşyp, adam başyna iň gowy baha bolar ýaly dört-alty adamlyk topar döretjek boluň.
Emma, bu sizi biynjalyk etmeli däldir, sebäbi köplenç awtoulaglary doldurmak üçin, syýahatçylar ondan-oňa geçirilýär.
Ol aslynda, megerem, adamlary aldap, has köp tölemelidir öýtmäge ynandyrmagyň usuly ýaly görünýär.
Maçu Pikçunyň demirgazyk ujunyň üstüne abanyp duran bu kert dag köplenç harabalyklaryň köp fotosuratlarynyň fonuny emele getirýär.
Aşakdan birneme eýmenç görünse-de, kert we kyn dyrmaşylýan bolsa-da, iň makul görnüşdäki sagdyn adamlar oňa 45 minutda münmegi başarmaly.
Ýoluň aglabasyna daş basgançaklar düşelen, has kert böleklerde bolsa, polat tanaplar ýapyşmaga germewleri üpjün edýär.
Şeýle-de bolsa, hasylap dem almaga garaşyberiň, has kert böleklerde bolsa, ylaýta-da çygly wagty seresap boluň, sebäbi ol dessine howply bolup biler.
Depä golaýlaşylanda, içinden geçilmeli kiçijek gowak bardyr, ol gaty pessejik hem-de örän darajykdyr.
Galapagos adalarynyň gözel ýerlerini we ýabany tebigatyny görmegiň iň gowy usuly Çarlz Darwiniň 1835-nji ýylda edişi ýaly gaýykly barmakdyr.
8 bilen 100 aralygynda ýolagçy ýerleşýän 60-dan gowrak kruiz gämisi Galapagos adalarynyň suwlarynda ýüzýär.
Adamlaryň köpüsi has öňünden ýer bronlaýar (sebäbi, gaýyklar gyzgalaňly möwsümde köplenç doly bolar).
Bron edýän agentiňiz köp dürli gämileri gowy bilýän Galapagos hünärmenidigini anyklaň.
Ol takyk gyzyklanmalaryňyza we/ýa-da çäklendirmeleriňize iň amatly gäminiň laýyk gelmegini üpjün eder.
XVI asyrda ispanlar gelmezinden ozal, demirgazyk Çili inkalaryň häkimiýeti astyndady, ýerli araukanlar (mapuçe) bolsa, Çiliniň merkezinde we günortasynda ýaşaýardy.
Şeýle hem, mapuçeler Çiliniň garaşsyzlygyna çenli ispança gepleýän häkimiýete doly siňdirilmedik iň soňky garaşsyz ýerli amerikan toparlarynyň biri bolup durýardy.
Çili 1810-njy ýylda garaşsyzlyk yglan etse-de (Ispaniýany iki ýyllap işjeň merkezi hökümetsiz goýan napoleon uruşlarynyň arasynda), 1818-nji ýyla çenli ispanlaryň üstünden aýgytly ýeňiş gazanylmady.
Dominikan Respublikasy (ispança: República Dominicana) Gaiti adasynyň gündogar ýarymyny eýeleýän, Gaiti bilen araçäkleşýän karib ýurdudyr.
Ak çägeli plýažlaryndan we dag peýzažlaryndan başga-da, bu ýurtda häzirki wagtda Santo-Domingonyň çäginde ýerleşýän, ýewropalylaryň Amerikadaky iň gadymy şäheri hem bardyr.
Bu ada ilki bilen tainolar we karibler göçüp gelipdir. Karibler b.e. öň 10 000-nji ýyl töweregi göçüp gelen, arawak dilinde gürleýän halk bolupdyr.
Ýewropaly syýahatçylaryň gelmeginden soňraky birnäçe gysga ýylyň dowamynda tainolaryň ilaty ispan basybalyjylar tarapyndan ep-esli azaldylypdyr.
Ruhany Bartolome de las Kasas (Indeýleriň şertnamasy) aýtmyşlaýyn, 1492-1498-nji ýyllar aralygynda ispan basybalyjylary tainolaryň 100 000 çemesi ilatyny gyrypdyr.
Bileleşik bagy. Bu giňişlik XVII asyr monastyry üçin atrium hökmünde gurlup, şondan ýeke-täk galan bina San-Diýego ybadathanasydyr.
Häzir ol merkezi meýdança hökmünde işleýär we onda elmydama gijesi, gündizi bilen kän zatlar bolýar.
Bagyň daşyny gallap oturan birnäçe restoran bar bolup, öýlänlerine we agşamyna köplenç merkezi bassyrmada mugt konsertler geçirilýär.
Callejon del Beso (Öpüş meýdançasy). Arasy bary-ýogy 69 santimetr bolan iki balkon köne bir söýgi rowaýatynyň mekanydyr.
Birnäçe penni üçin käbir çagalar size bu hekaýany gürrüň berer.
Bowen adasy kaýakda ýüzmegi, seýil etmegi, dükanlary, restoranlary we beýlekileri hödürleýän meşhur gündelik gezelenç ýa-da dynç güni ekskursiýa ýeridir.
Bu hakyky jemgyýet Wankuwerden uzakda bolmadyk Hou-Saundda ýerleşýär we oňa Wankuweriň merkezindäki Granwil adasyndan grafik boýunça ugraýan suw taksileri arkaly ýeňillik bilen baryp bolýar.
Açyk howadaky işjeňlikleri halaýanlar üçin Deňizden asmana koridorynda ýöriş etmek wajypdyr.
Wistler (Wankuwerden ulagly 1,5 sagat) gymmatdyr, ýöne 2010-njy ýylyň Gyşky Olimpiýa oýunlary sebäpli meşhur boldy.
Gyşda Demirgazyk Amerikanyň iň oňat lyža ýerinde taýyň, tomusda bolsa hakyky dag welosipedlerini synap görüň.
Rugsatnamalar öňünden bronlanmalydyr. Sirenada gije bolmak üçin rugsatnamaňyz bolmalydyr.
Sirena kempingiň ýany bilen umumy ýaşaýyş jaýyny we gyzgyn naharlary hödürleýän ýeke-täk reýnjer stansiýasydyr. La Leona, San Pedrillo we Los Patos nahar bermän, diňe kemping hödürleýär.
Seýilgäh rugsatnamalaryny gönümel Puerto-Himenesdäki Reýnjer stansiýasyndan almak mümkin, ýöne olar kredit kartlaryny kabul etmeýär
Seýilgäh gullugy (MINAE) çaklanylýan gelişden bir aýdan artyk öňünden seýilgäh rugsatnamalaryny bermeýär.
"CafeNet El Sol" 30 ABŞ dollaryna bronlama hyzmatyny ýa-da 10 ABŞ dollaryna bir günlük geçişleri hödürleýär; jikme-jiklik üçin olaryň Korkowado sahypasyna serediň.
Kuk adalary Günorta Ýuwaş okeanyň ortasynda Polineziýada ýerleşýän, Täze Zelandiýa bilen erkin baglanyşýan ada ýurdudyr.
Ol okeanyň 2,2 million km2 meýdanyna ýaýrap ýatan 15 adasy bar bolan arhipelagdyr.
Hawaýi bilen bir sagat guşaklygynda ýerleşýän bu adalar käwagt "aşaky Hawaýi" hökmünde görülýär.
Ol kiçi hem bolsa, käbir ýaşuly myhmanlaryna hemme uly syýahatçylyk myhmanhanalary we beýleki ösüşler bolmazdan, Hawaýiniň döwlet bolmagyndan ozalky döwrüni ýatladýar.
Kuk adalarynda hiç hili şäher ýok, ýöne olar 15 dürli adadan ybaratdyr. Esasylary Rarotonga we Aitutaki bolup durýar.
Häzirki wagtda ösen ýurtlarda kaşaň "ýatalga we ertirlik" otaglaryny üpjün etmek sungat derejesine diýen ýaly göterildi.
Aňrybaş bolanda, "ýatalga we ertirlik" otaglary esasan iki esasy ugurda bäsleşýär: ýatalga toplumy we ertirlik.
Şoňa görä-de, şunuň ýaly naýbaşy desgalarda iň kaşaň ýatalga toplumyna, belki-de, elde ýasalan ýorgana ýa-da gadymy ýatalga duş gelmek bolýar.
Ertirlik şol sebitdäki möwsümleýin hezzetleri ýa-da öý eýesiniň ýörite tagamlaryny öz içine alyp bilýär.
Ol ýer gadymy mebelleri, timarlanan meýdançalary we basseýni bolan taryhy köne bina bolup biler.
Awtoulagyňa münüp, uzak ýol gezelenjine ugramagyň ýönekeýliginde özüne mahsus çekijilik bardyr.
Has uly ulaglaryň tersine, siz ähtimal ulagyňyzy sürmäge eýýäm öwrenişensiňiz we onuň çäklendirmelerini bilýärsiňiz.
Hususy mülkde ýa-da islendik ululykdaky şäherde çadyr gurnamak özüne gerekmejek ünsi ýeňillik bilen çekip bilýär.
Gepiň keltesi, awtoulagyňy ulanmak ýol gezelenjine çykmagyň ajaýyp usulydyr, ýöne ol "düşelge" edinmegiň seýrek usulydyr.
Sizde uly mikroawtobus, sport awtoulagy, sedan ýa-da eplenýän kürsüli uniwersal bar bolsa, awtoulag kempingi mümkindir.
Käbir myhmanhanalarda bugly demirýollaryň we okean gämileriniň altyn asyrynyň mirasy bardyr; Ikinji jahan urşundan öň, 19-njy asyrda ýa-da 20-nji asyryň başynda.
Bu myhmanhanalar şol döwürdäki baýlaryň we meşhurlaryň düşleýän ýeridi, olarda bolsa, köplenç ajaýyp naharlar hem-de gijeki durmuş bolýardy.
Köne modaly enjamlar, iň täze amatlyklaryň bolmazlygy we belli bir nepis gojamanlyk hem olaryň häsiýetiniň bir bölegidir.
Olar adatça hususy eýeçilige degişli bolsa-da, kämahal sapardaky döwlet baştutanlaryny we beýleki abraýly adamlary myhman alýar.
Petdeläp puly bar bolan syýahatçy bu myhmanhanalaryň köpüsinde düşlemek bilen, dünýäniň daşyndan uçarly aýlanmagy göz öňünde tutup biler.
Myhmansöýerlik alyş-çalyş ulgamy syýahatçylary barýan şäherlerindäki ýerliler bilen birikdirýän gurama bolup durýar.
Şeýle ulgama goşulmak üçin köplenç onlaýn anketa doldurmaly bolýar; ýöne käbir ulgamlar goşmaça barlagy teklip edýär ýa-da talap edýär.
Soňra elýeterli öý eýeleriniň sanawy çap edilen ýa-da onlaýn görnüşde, käte başga syýahatçylaryň salgylanmalary we synlary bilen bilelikde berilýär.
2004-nji ýylyň ýanwarynda programmist Keýsi Fenton Islandiýa arzan uçuş tapsa-da, bolmaga ýer tapylmasoň, “CouchSurfing” esaslandyryldy.
Ol ýerli uniwersitetde okaýan talyplara e-poçta iberdi we mugt ýerleşmek barada biçak köp teklip aldy.
Hosteller esasan ýaşlara, ýigrimilik ýaşlardaky adaty myhmana hyzmat edýär, ýöne köplenç ol ýerde ulurak syýahatçylary hem tapmak bolýar.
Çagaly maşgalalar seýrek duşýar, ýöne käbir hosteller olara hususy otaglarda rugsat berýär.
Hytaýyň Pekin şäheri 2022-nji ýyldaky gyşky Olimpiýa oýunlarynyň geçirilýän şäheri bolar, şeýle hem, tomusky we gyşky Olimpiýa oýunlary geçirilen ilkinji şäher bolar.
Pekinde açylyş we ýapylyş dabaralary, şeýle hem ýapyk görnüşli buzdaky ýaryşlar geçiriler.
Beýleki lyžaly ýaryşlar Pekinden 220 km (140 mil) çemesi uzaklykda, Çžanszýakou şäherindäki Taýsziçen lyža meýdançasynda geçiriler.
Ybadathanalaryň aglabasynda noýabryň aýagyndan maýyň ortasyna çenli her ýyl her ybadathananyň öz ýyllyk senenamasy görä üýtgeýän ýyllyk festiwal geçirilýär.
Ybadathana festiwallarynyň aglabasy ybadathananyň ýyllygynyň ýa-da baş hudaýyň doglan gününiň ýa-da ybadathana bilen baglanyşykly başga bir möhüm wakanyň bir bölegi hökmünde bellenilýär.
Keralanyň ybadathana festiwallaryny bezemen pilleriň, ybadathana orkestriniň we beýleki şagalaňlaryň yzygiderli ýörişi bilen görmek örän gyzyklydyr.
Bütindünýä ýarmarkasy (köplenç Bütindünýä sergisi ýa-da gysgaça Ekspo diýilýär) uly halkara sungat we ylym festiwalydyr.
Gatnaşýan ýurtlar dünýäniň meselelerini ýa-da öz ýurdunyň medeniýetini we taryhyny görkezmek üçin milli pawilýonlarda çeperçilik hem-de bilim sergilerini hödürleýär.
Halkara bagbançylyk sergileri gül sergilerini, botanika baglaryny we ösümliklere dahylly islendik zady görkezýän ýöriteleşdirilen çärelerdir.
Olary teoriýada her ýyl geçirip bolsa-da (başga ýurtlarda bolmagy şerti bilen), iş ýüzünde olar beýle däldir.
Bu çäreler adatça üç aý bilen alty aý aralygy dowam edip, 50 gektardan kiçi bolmadyk ýerlerde geçirilýär.
Ýyllarça ulanylan köp dürli plýonka formatlary bardyr. Standart 35 mm plýonka (36 x 24 mm negatiw) iň giňden ýaýranydyr.
Eger gutarsa, aňsatlyk bilen üstüni ýetirip bolýar we ol häzirki bir-obýektiwli sanly aýna fotokamera bilen takmynan deňeşdirip bolýan çözgüdi berýär.
Käbir orta formatly plýonkaly kameralarda 6x6 sm formaty, has takygy 56x56 mm negatiw ulanylýar.
Ol 35 mm negatiwden dört esse diýen ýaly çözgüt berýär (3136 mm2 bilen 864).
Ýabany tebigat fotosuratçy üçin iň kyn motiwleriň biri bolup, ol şowuna düşmegiň, sabyryň, tejribäniň we gowy enjamyň utgaşmagyny talap edýär.
Ýabany tebigaty surata düşürmek köplenç ap-aňsat iş hasaplanýar, ýöne, umuman fotosuratçylygyň bolşy ýaly, bir sany surat müň söze degýändir.
Ýabany tebigaty surata düşürmek köplenç uzyn teleobýektiwleri talap edýär, ýöne guş sürüsi ýa-da kiçijik jandar ýaly zatlar üçin başga obýektiwler gerek.
Köp ekzotik haýwanlary tapmak kyndyr, seýilgähleriň bolsa, käwagt täjirçilik maksatly surat düşürmek boýunça düzgünleri bolýar.
Ýabany haýwanlar ürkek ýa-da agressiw bolup bilýär. Daşky gurşaw sowuk, yssy ýa-da başgaça görnüşde duşmançylykly bolup bilýär.
Dünýäde 5000 gowrak tapawutly diller, şol sanda 50 million ýa-da has köp gürleýjisi bar bolan ýigrimi gowrak dil bardyr.
Şeýle hem, ýazmaça sözlere düşünmek aýdylýan sözlerden köplenç has ýeňil bolýar. Ol, esasan-da, düşnükli aýtmak kyn bolan salgylara degişlidir.
Köp tutuş milletler iňlis dilini suwara bilýär we hatda has köp milletde, ylaýta-da ýaşlaryň arasynda onuň çäkli derejede bilinmegine garaşyp bilersiňiz.
Isleseňiz, mançesterli, bostonly, ýamaýkaly we sidneýli adamyň bilelikde Torontodaky restoranda stoluň başynda oturyp, agşamlyk edinýänini göz öňüne getiriň.
Olar öz dogduk şäherleriniň öz dürli aksentlerinde we ýerli žargonynda aýdylýan hekaýalary bilen birek-biregi güýmeýärler.
Supermarketlerden iýmit satyn almak köplenç naharlanmagyň iň arzan usulydyr. Ýöne, bişirmek mümkinçiligi bolmazdan, ol diňe taýýar iýmitleri saýlamak bilen çäklenýär.
Supermarketler taýýar iýmitleriň köp dürli bölümini barha kän alýar. Käbirleri iýmit gyzdyrmak üçin mikrotolkun peç ýa-da beýleki serişdeler bilen üpjün edýär.
Käbir ýurtlarda ýa-da dükan görnüşlerinde azyndan bir sany ýerinde restoran bolýar, ol köplenç elýeterli bahalary bolan örän resmi däl ýerdir.
Polisiňiziň we ätiýaçlandyryjyňyzyň habarlaşmak üçin maglumatynyň nusgalaryny çykaryň we ýanyňyzda göteriň.
Olarda maslahat/ygtyýarlandyryşlar we talaplary bildirmek üçin ätiýaçlandyryjynyň e-poçta salgysy hem-de halkara telefon belgileri görkezilmelidir.
Ýene bir nusgasyny goşuňyzda we onlaýn saklaň (goşundy edip özüňize e-poçta iberiň ýa-da "bulutda" goýuň).
Noutbukly ýa-da planşetli syýahat edýän bolsaňyz, bir nusgasyny onuň ýadynda ýa-da diskde (internetsiz girilýän) goýuň.
Şeýle hem, polisiň/habarlaşmak maglumatynyň nusgalaryny ýolagçy ýoldaşlara we garyndaşlara ýa-da öýde galan, kömek etmek isleýän dostlara beriň.
Sugunlar (los hem diýilýär) dogabitdi agressiw däldir, ýöne howp duýsalar, özlerini gorarlar.
Adamlar suguny potensial howply görmedik wagty, gaty ýakynlaşyp, özlerini howp astynda goýup biler.
Spirtli içgileri aram içiň. Spirt her kime başgaça täsir edýär we çeniňi bilmek örän möhümdir.
Çendenaşa içmegiň saglyga bolan uzak möhletli ähtimal täsirleri bagyr zeperini, hatda körlügi we ölümi hem öz içine alyp bilýär. Bikanun öndürilen spirtli içgileri sarp etmek bilen potensial howp has-da ýokarlanýar.
Bikanun spirtli içgiler, hatda az dozalarda hem, körlüge ýa-da ölüme eltip bilýän dürli howply garyndylary, şol sanda metanoly öz içine alyp bilýär.
Äýnek daşary ýurtda, aýratyn-da zähmet çykdajylary pes bolan az girdejili ýurtlarda arzan bolup bilýär.
Esasan hem ätiýaçlandyryşa degişli bolsa, öýde göz barlagyny almagy pikirlenip görüň, şeýle hem, başga bir ýere tabşyrar ýaly resepti ýanyňyz bilen alyň.
Şol ýerlerde bar bolan ýokary hilli markaly çarçuwalarda iki mesele bolmagy mümkin: käbirleri galp bolup biler we hakyky import edilenleriň öz ýurduňdakydan has gymmat bolmagy mümkin.
Kofe dünýäde iň köp satylýan harytlaryň biridir we ähtimal, öz sebitiňizde köp görnüşlerini tapyp bilersiňiz.
Şeýle-de bolsa, bütin dünýäde kofe içmegiň başdan geçireniňe degýän köp tapawutly usullary bardyr.
Kanýon gezelenji (ýa-da: kanýonlamak) gury ýa-da suwdan doly kanýonyň düýbünde ýöremeklik bolup durýar.
Kanýon gezelenji ýüzmek, dyrmaşmak we bökmek elementlerini birleşdirýär, ýöne başlamak üçin birneme az türgenleşik ýa-da fiziki şekil talap edýär (meselem, gaýalara dyrmaşmak, akwalangly çümmek ýa-da dag lyžasy bilen deňeşdirilende).
Pyýada gezelenç tebigy gurşawlarda, köplenç gezelenç ýodalarynda ýöremekden ybarat bolan açyk howa işjeňligidir.
Gündizki pyýada gezelenç bir mile çenli aralyklardan bir günde geçip boljak aralyklara çenli öz içine alýar.
Ýeňil ýodada bir günlük gezelenç etmek üçin az taýýarlyk gerek bolýar we ortaça laýyk gelýän islendik adam ondan lezzet alyp biler.
Kiçi çagaly maşgalalara has köp taýynlyk gerek bolmagy mümkin, ýöne hatda bäbekler we mekdebe çenli çagalar bilen hem, bir güni açyk howada aňsat geçirmek mümkindir.
Halkara derejede 200 çemesi işjeň syýahatçylyk guramasy bardyr. Olaryň aglabasy özbaşdak işleýär.
"Global Running Tours" kompaniýasynyň mirasdüşeri bolan "Go Running Tours" dört kontinentde ylgamagy hem-de gözel ýerleri synlamagy üpjün edijileriň onlarçasyny jemleýär.
Barselonanyň "Barcelona Running Tours" we Kopengageniň "Running Copenhagen" kompaniýalaryndaky kökleri bar bolan oňa Pragada ýerleşýän "Running Tours Prague" we beýlekiler tiz goşuldylar.
Bir ýere syýahat etmezden ozal we syýahat wagtynda göz öňünde tutmaly köp zadyňyz bardyr.
Syýahat edeniňizde, zatlaryň "öýdäki" ýaly bolmazlygyna garaşyň. Edähetler, kanunlar, iýmit, ýol hereketi, ýaşaýyş jaýy, standartlar, dil we beýlekiler ýaşaýan ýeriňizden belli bir derejede tapawutlanar.
Ol lapykeçlikden ýa-da belkem, işleri ýerine ýetirmegiň ýerli usullaryny halamazlykdan gaça durmak üçin, elmydama ýatda saklamaly zadyňyzdyr.
Syýahat agentlikleri XIX asyrdan bäri bardyr. Syýahat agenti, adatça, syýahatçynyň tebigatda, medeniýetde, dilde ýa-da pes girdejili ýurtlarda bolan ozalky tejribesinden has aňryk geçýän syýahat üçin gowy wariantdyr.
Agentlikleriň köpüsi wagtly-wagtyna bronlama almaga höwesjeň bolsa-da, köp agentler belli bir syýahat görnüşlerine, tygşytlama aralyklaryna ýa-da mekanlara ýöriteleşýär.
Siziňkä meňzeş gezelençleri ýygy-ýygydan bronlaýan agent ulanmak has gowy bolup biler.
Websaýtda ýa-da dükanyň penjiresinde agentiň haýsy gezelençleri reklama edýändigine göz aýlaň.
Eger zerurlyk, ýaşaýyş keşbi ýa-da gidişmek sebäpli, dünýäni arzan görmek isleseňiz, muny amala aşyrmagyň birnäçe usuly bardyr.
Olar esasan iki kategoriýa bölünýär: Ýa syýahat wagtynda işläň, ýa-da çykdajylaryňyzy çäklendirjek boluň. Bu makala ikinjisine üns jemleýär.
Çykdajylary nola golaýlatmak üçin rahatlygy, wagty we öňünden çaklamaklygy pida etmek isleýänler üçin, minimal tygşytly syýahata serediň.
Maslahatda syýahatçylaryň ogurlyk etmeýändigi, bikanun girmeýändigi, bikanun bazara gatnaşmaýandygy, dilegçilik etmeýändigi ýa-da başga bir görnüşde beýleki adamlary öz bähbidine ulanmaýandygy hasap edilýär.
Immigrasiýa barlag-goýberiş nokady, köplenç, uçardan, gämiden ýa-da başga bir ulagdan düşülende ilkinji duralgadyr.
Käbir serhet-aşa otlularda gidip barýan otluda barlaglar geçirilýär we şol otlularyň birine müneniňizde ýanyňyzda hakyky şahsyýetnama bolmalydyr.
Gije ýatylýan otlularda ukyňyz bölünmez ýaly, konduktor tarapyndan pasportlaryňyzyň ýygnalmagy mümkin.
Hasaba almak wiza prosesi üçin goşmaça talapdyr. Käbir ýurtlarda siz öz barlygyňyzy we bolýan ýeriňizi ýerli häkimiýetlerde hasaba almalysyňyz.
Munuň üçin ýerli polisiýada anketa doldurmagyň ýa-da immigrasiýa gulluklaryna barmagyň talap edilmegi mümkin.
Şeýle kanuny bar bolan köp ýurtlarda hasaba almagy ýerli myhmanhanalar amala aşyrylar (hökman soraň).
Başga ýagdaýlarda diňe syýahatçylyk desgalarynyň daşynda bolýanlar hasaba alynmalydyr. Emma, bu kanuny has düşnüksiz edýär, şol sebäpli öňünden biliň.
Binagärlik binalaryň dizaýny we gurluşygy bilen aladalanýar. Bir ýeriň binagärligi köplenç öz başyna syýahatçylyk çekiji ýer bolup durýar.
Köp binalar synlamak üçin diýseň owadandyr we belent binadan ýa-da akylly ýerleşdirilen penjireden seretmek synlamaga ajaýyp bolup bilýär.
Binagärlik başga ugurlar, şol sanda şäher gurluşygy, raýat gurluşygy, bezeg sungaty, interýer dizaýny we peýzaž dizaýny bilen ep-esli derejede örtüşýär.
Köp pueblolaryň nähili çoladygy hasap edilende, Albukerke ýa-da Santa Fe şäherine gitmezden esli möçberde gije klublaryny tapyp bilmersiňiz.
Emma, ýokarda sanalan kazinolaryň ählisi diýen ýaly içgi berýär we olaryň birnäçesi abraýly markaly göwün açyşlyk getirýär (esasanam Albukerke we Santa Fe şäherleriniň göni töweregindäki ululary).
Seresap boluň: bu ýerde kiçi şäherlerdäki barlar ştatyň daşyndan gezmäge gelýänler üçin hemişe gowy ýerler däldir.
Birinjisi, demirgazyk Nýu-Meksikoda serhoş ulag sürmek boýunça çynlakaý problemalar bardyr we kiçi şäherlerdäki barlaryň ýanynda serhoş sürüjiler gaty köp bolýar.
Islenilmeýän diwar suratlaryna ýa-da çyrşamalaryna graffiti diýilýär.
Döwrebap hadysadan uzakda bolsa-da, köp adamlar ony, ähtimal, ýaşlaryň spreý boýag bilen jemgyýetçilik we hususy emläge wandalizm etmegi baglanyşdyrýar.
Emma, indi ykrar edilen graffiti suratkeşleri, graffiti çäreleri we "kanuny" diwarlar bardyr. Şu kontekstdäki graffiti suratlary köplenç bikanun belliklere däl-de, sungat eserlerine çalym edýär.
Bumerang zyňmak köp syýahatçynyň öwrenmek isleýän ýörgünli başarnygydyr.
Bumerangy eliňe dolanar ýaly edip zyňmagy öwrenmek isleseňiz, gaýdyp gelmäge çemeli bumerangyňyz bolsun.
Awstraliýada bar bolan bumeranglaryň aglabasy aslynda dolanyp gelmeýär. Öwrenjeleriň şemally howada zyňjak bolmazlygy iň gowusydyr
Hangi nahary ýerde gazylan gyzgyn çukurda bişirilýär.
Çukur otdan alnan gyzgyn daşlar bilen gyzdyrylýar ýa-da kä ýerlerde ony geotermal ýylylyk tebigy görnüşde gyzdyrýar.
Hangi köplenç adaty daglanan görnüşde agşamlyk bişirmekde ulanylýar.
Rotoruada birnäçe ýer geotermal hangi hödürleýär, beýleki hangileri bolsa, Kraýstçerçde, Wellingtonda we başga ýerlerde dadyp görmek mümkin.
"MetroRail" kompaniýasynyň Keýptaundaky we onuň töweregindäki ýolagçy otlularynda iki klas bardyr: MetroPlus (birinji klas hem diýilýär) we Metro (üçünji klas diýilýär).
MetroPlus has amatly we az adamly bolýar, ýöne Ýewropadaky adaty metro biletlerinden arzan bolsa-da, azajyk gymmatdyr.
Her otluda MetroPlus we Metro wagonlary bardyr; MetroPlus wagonlary hemişe Keýptauna iň ýakyn otlynyň iň yzynda bolýar.
Başgalar üçin götermek – Ylaýta-da halkara serhetlerden geçeniňizde sumkalaryňyzy gözüňiziň öňünden aýyrmaň.
Bilmän, sizi ullakan problema düşürip biljek, neşe daşaýjy hökmünde ulanylýan bolup çykmagyňyz mümkindir.
Oňa nobatda garaşmak hem degişlidir, çünki neşe ysgaýan itler islendik wagt duýdurmazdan ulanylyp biler.
Käbir ýurtlarda hatda ilkinji gezek edilen etmişler üçinem gaty agyr jezalar bardyr; olar 10 ýyldan köp azatlykdan mahrum edilmegi ýa-da ölüm jezasyny öz içine alyp ýä.
Gözegçiliksiz galdyrylan sumkalar ogurlyk nyşanasydyr we olar bomba howpundan heder edýän häkimiýetleriň ünsüni hem çekip bilýär.
Öýde ýerli mikroblara şu yzygiderli sezewar bolmak zerarly, olara garşy eýýäm immunitetiňiziň bar bolmagy örän ähtimaldyr.
Ýöne, bakteriologik faunasy size täze bolan, dünýäniň beýleki ýerlerinde kynçylyklara duçar bolmagyňyz juda ähtimaldyr.
Üstesine, has ýyly klimatlarda bakteriýalar hem has çalt ösýär, hem-de organizmiň daşynda has uzak ýaşaýar.
Şeýlelikde, Deliniň garny, Faraonyň näleti, Montezumanyň ary we olaryň köp dostlary melamatdyr.
Sowuk klimatlarda dem alyş problemalarynyň bolşy ýaly, yssy klimatlarda hem içege problemalary diýseň adaty ýagdaýdyr we köp halatlarda çyn howpy bolmasa-da aç-açan ýürege düşgünçdir.
Eger ösüp barýan ýurtda ýa-da dünýäniň täze bir ýerinde ilkinji gezek syýahat edýän bolsaňyz, potensial medeni sarsgyna kembaha garamaň.
Köp sanly durnukly, başarnykly syýahatçy kän ownujak medeni özgerişleriň derrew üsti-üstüne bolýan ýeri bolan ösüp barýan ýurtlara syýahat etmegiň täzeliginden asgyn geldi.
Aýratyn-da ilkinji günleriňizde klimata uýgunlaşmak üçin günbatar stilindäki we ýokary hilli myhmanhanalar, iýmitler hem-de hyzmatlara pul baryny sowmagy göz öňünde tutuň.
Ýerli haýwanat dünýäsini bilmeýän ýerleriňizde matras ýa-da düşek ýazyp ýatmakdan gaça duruň.
Eger daşarda düşlejek bolsaňyz, ýylanlardan, içýanlardan we şuňa meňzeşlerden goranmak üçin ýanyňyz bilen eplenýän ýatalga ýa-da gamak alyň.
Öýüňizi irden güýçli kofe bilen, gije bolsa, rahatlandyryjy çopantelpek çaýy bilen dolduryň.
Öýde dynç alýan bolsaňyz, özüňizi birneme aýnatmaga we ýörite bir zatlar demlemäge birnäçe goşmaça minut sarp etmäge wagtyňyz bolýar.
Özüňizi başdan geçirmäge höwesek duýsaňyz, pursatdan peýdalanyp, biraz smuzi ýasaň ýa-da garyň:
Belki, gündelik rutinaňyza dolanan wagtyňyz, ertirlik üçin ýasap boljak ýönekeý bir içginiň üstüni açarsyňyz.
Dürli içgi medeniýeti bolan şäherde ýaşaýan bolsaňyz, köplenç barmaýan etraplaryňyzdaky barlara ýa-da pablara gidiň.
Lukmançylyk žargony bilen nätanyş adamlar üçin infeksion we ýokanç sözleriniň dürli manylary bardyr.
Infeksion kesel wirus, bakteriýa, kömelek ýa-da beýleki parazitler ýaly patogeniň sebäp bolýan keselidir.
Ýokanç kesel ýokaşan adamyň golaýynda bolmak arkaly ýeňillik bilen geçýän keseldir.
Köp hökümetler öz ýurtlaryna gelýän myhmanlaryň ýa-da daşyna gidýän rezidentleriň dürli kesellere garşy sanjym edilmegini talap edýär.
Bu talaplar köplenç syýahatçynyň baran ýa-da barmakçy bolýan ýurtlaryna bagly bolup biler.
Demirgazyk Karolina ştatynyň Şarlotta şäheriniň güýçli taraplaryndan biri hem, onda maşgalalar üçin ýokary hilli wariantlaryň kän bolmagydyr.
Beýleki sebitleriň ýaşaýjylary köplenç maşgala dostlugyny şol ýere göçmegiň esasy sebäbi hökmünde görkezýärler, gelýänler bolsa, şäherde çagalar bilen gezmegi ýeňil görýärler.
Soňky 20 ýylda Şarlotta şäheriniň merkezinde çagalara amatly wariantlaryň möçberi esseläp köpeldi.
Belli bir ýagdaýlarda biraz peýdasy degse-de, taksiler Şarlottada maşgalalar tarapyndan köplenç ulanylmaýar.
2 ýolagçydan köp bolsaň goşmaça töleg bardyr, şol sebäpli bu wariant gereginden has gymmat bolup biler.
Antarktika Ýer şaryndaky iň sowuk ýer bolup, ol Günorta polýusy gurşap alýar.
Syýahatçylaryň bu ýere barmagy gymmada düşýär, fiziki sagdynlyk talap edýär, diňe tomsuna noýabr-fewral aralygynda baryp bolýar we esasan ýarymada, adalar hem-de Ross deňzi bilen çäklenilýär.
Bu ýerde tomsuna esasan şu sebitlerde ýerleşýän kyrk çemesi bazada iki müň sany işgär ýaşaýar; olaryň sähelçesi gyşy hem şu taýda geçirýär.
Içerki Antarktika 2-3 kilometr galyňlykdaky buz bilen örtülen boş tekizlikdir.
Alpinizm bilen meşgullanmak ýa-da uly bazasy bar bolan polýusa baryp ýetmek üçin, wagtal-wagtal materigiň jümmüşine ýörite howa gezelençleri guralýar.
Günorta polýus trawersi (ýa-da şossesi) Ross deňzindäki MakMerdo stansiýasyndan polýusa çenli barýan 1600 km ýodadyr.
Ol jaýryklary doldurylyp, baýdaklar bilen bellenilen demrikdirilen gardyr. Onda diňe ýangyç we üpjünçilik bar bolan sanileri çekýän ýöriteleşdirilen traktorlarda ýöräp bolýar.
Olar onçakly çeýe däl, şol sebäpli plato barmak üçin, ýoda Transantarktik daglarynyň daşyndan uly öwrüm etmeli bolýar.
Gyşda heläkçilikleriň iň köp ýaýran sebäbi taýgançak ýollar, ýanýodalar (pyýada ýodalary) we esasanam basgançaklar bolup durýar.
Iň bolmanda, size laýyk dabanly aýakgap gerek. Tomus aýakgaplary, adatça buzda we garda gaty taýýar, hatda käbir gyş botinkalary hem ýeterlik bolmaýar.
Biçüw ýeterlik çuňlukda, 5 mm (1/5 dýuým) ýa-da köp bolmaly, materialy sowuk temperaturalarda ýeterlik derejede ýumşak bolmaly.
Käbir botinkalarda berçinler bolýar, şeýle hem, taýgançak şertler üçin köp sanly aýakgaplara hem-de botinkalara laýyk gelýän, ökje ýa-da ökje we daban üçin goşmaça esbap berçinlenýär.
Ökjeler pes we giň bolmalydyr. Köplenç ýollara ýa-da ýodalara sürtenmäni gowulandyrmak üçin çäge, çagyl ýa-da duz (kalsiý hloridi) sepilýär.
Harsaňlar anomaliýa däldir; kert eňňitler diňe şonça haýal saklanyp bilýär we artykmaç göwrümler harsaň bolup aşak gaýdýar.
Mesele garyň ýelmeşegen bolmagydyr, şol sebäpli aşak gaýtmak üçin birneme itergi gerek bolýar we aşak gaýdan biraz gar galany üçin itergi beriji hadysa bolup bilýär.
Käwagt asyl itergi beriji hadysa günüň gary gyzdyrmagy, käte ýene biraz gar ýagmagy, käte başga tebigy hadysalar, köplenç adam bolup bilýär.
Tornado örän pes basyşly howanyň pyrlanýan sütüni bolup, degre-daşyndaky howany içerik we ýokarlygyna sorýar.
Olar güýçli ýelleri döredýär (köplenç 100-200 mil/sag) we agyr zatlary howa göterip, tornadonyň ugry bilen äkidip bilýär.
Olar tupan bulutlaryndan guýguçlar görnüşinde inip, ýere degen wagty "tornadolara" öwrülýär.
Şahsy VPN (wirtual hususy tor) üpjün edijileri syýasy senzuradan we täjirçilik IP-geofiltrlemesinden aýlanyp geçmegiň ajaýyp usulydyr.
Olar birnäçe sebäbe görä web-proksilerden has üstündir: Olar diňe http-ni däl-de, ähli Internet trafigini täzeden ugrukdyrýar.
Olar adatça has köp goýberiş ukybyny we hyzmatyň has gowy hilini hödürlerýär. Olar şifrlenilýär we şonlukda olary bildirmän aňtamak kyn bolýar.
Media kompaniýalary onuň "garakçylygyň öňüni almak" üçindigini aýdyp, onuň maksady barada birsyhly ýalan sözleýär.
Aslynda, sebit kodlary bikanun nusgalamaga düýbünden täsir etmeýär; diskiň bitme-bit nusgasy islendik enjamda edil asyl nusga ýaly ajaýyp goýberiler.
Hakyky maksat şol kompaniýalara öz bazarlarynyň üstünde has köp kontrollyk bermekdir; munuň barysy puluň aýlanmagy bilen baglanyşyklydyr.
Jaňlar internet arkaly ugrukdyrylýandygy sebäpli, ýaşaýan ýa-da syýahat edýän ýeriňizde bar bolan telefon kompaniýasyndan peýdalanmak gerek bolmaýar.
Şeýle hem, ýaşaýan jemgyýetiňizden ýerli belgi almagyňyz talap edilmeýär; Alýaskanyň Çiken ýabany ýerinde hemradan internet birikmesini alyp we güneşli Arizonada durandygyňyzy aýdýan belgi saýlap bilersiňiz.
Köplenç PSTN telefonlarynyň size jaň etmegine şert döredýän global belgini aýratyn satyn almaly bolýarsyňyz. Belginiň nirä degişlidigi size jaň edýän adamlar üçin tapawudy bardyr.
Hakyky-wagtly tekst terjimeçi programmalary tekstiň ähli böleklerini bir dilden beýlekisine awtomatik terjime edip bilýän programmalardyr.
Hatda, bu kategoriýadaky käbir programmalar ulanyjy smartfony hakyky dünýädäki belgilere ýa-da beýleki zatlara tutanda, şol zatlardaky daşary ýurt dilindäki tekstleri terjime edip hem bilýär.
Terjime motorlary düýpgöter gowulaşdy we indi köplenç azda-kände dogry (we käte gümmi-sümmi) terjimeleri berýär, ýöne biraz seresap bolmak gerek, çünki olaryň bar zada ýalňyş düşünen bolmagy mümkindir.
Şu kategoriýadaky iň görnükli programmalaryň biri hem, gerekli dil maglumaty göçürilip alnansoň, awtonom terjime etmäge mümkinçilik berýän Google Terjimedir.
Smartfonyňyzda GPS nawigasiýa programmalaryny ulanmak ýurduňyzyň daşynda gezmegiň iň aňsat we oňaýly usuly bolup bilýär.
Ol GPS üçin täze kartalary ýa-da özbaşdak GPS enjamyny satyn almakda ýa-da awtoulag kärendesi kompaniýasyndan kärendesine almakda pul tygşytlap bilýär.
Telefonyňyz üçin maglumat birikmesi ýok bolsa ýa-da ulgamdan daşda bolsa, olaryň öndürijiligi çäkli ýa-da elýetersiz bolup bilýär.
Her burçdaky dükan tölegli telefonlardan ýa-da adaty telefonlarda ulanyp bolýan öňünden tölenen telefon kartlarynyň bulam-bujar toplumyndan doludyr.
Köp kartlar islendik ýere jaň etmäge gowy bolsa-da, käbirleri ýurtlaryň belli bir toparlaryna amatly jaň ediş tariflerini üpjün etmeklige ýöriteleşýär.
Ol hyzmatlara köplenç telefonlaryň köpüsinden mugt jaň edip bolýan tölegsiz telefon belgisi arkaly girilýär.
Adaty fotosurat düşürmegiň düzgünleri wideo ýazgylara, belki, hasam beter degişlidir.
Eger bir zady surata düşürmäge rugsat berilmeýän bolsa, onda ony wideo ýazga geçirmek barada pikirem etmeli däl.
Eger dron ulanýan bolsaňyz, nämeleri düşürmäge rugsat berilýändigini, şeýle hem, haýsy rugsatnamalaryň ýa-da goşmaça lisenzirlemäniň talap edilýändigini has öňünden barlaň.
Aeroportyň golaýynda ýa-da märekäniň üstünden dron uçurmak mydama diýen ýaly ýaramaz pikirdir, ol siziň sebitiňizde bikanun bolmasa-da şeýledir.
Häzirki döwürde howa syýahaty ilki bilen gözleg edip, bahalary deňeşdirmezden, diňe seýrek ýagdaýda göni awiakompaniýa arkaly bron edilýär.
Käwagt şol bir reýs dürli agregatorlarda dürli bahalarda bolup bilýär, bron etmezden öň, gözleg netijelerini deňeşdirip, awiakompaniýanyň websaýtyny barlamak hem özüni ödeýär.
Belli bir ýurtlara syýahatçy hökmünde ýa-da işewürlik maksatly gysga möhletli syýahat etmek üçin wiza gerek bolmasa-da, ol ýere halkara talyp hökmünde syýahat etmek, umuman, ol ýerde adaty syýahatçy hökmünde syýahat etmekden has uzak möhletläp bolmagy talap edýär.
Umuman, islendik bir daşary ýurtda uzak wagt bolmak öňünden wiza almagyňyzy talap eder.
Talyp wizalarynyň, umuman, adaty syýahatçy ýa-da işewürlik wizasyna garanyňda dürli talaplary we ýüz tutuş proseduralary bardyr.
Köp ýurtlar üçin, size okamak isleýän okuw jaýyňyzdan teklip haty, şeýle hem, okuwyňyzyň iň bolmanda birinji ýylynda özüňizi goldamaga pul serişdesiniň bardygy hakynda subutnama gerek bolar.
Okuw jaýyndan, şeýle hem, okamak isleýän ýurduňyzyň immigrasiýa bölüminden jikme-jik talaplary barlaň.
Diplomat däl bolsaňyz, daşary ýurtda işlemek, umuman, ýerleşýän ýurduňyzda girdeji salgydyny tölemeli boljakdygyňyzy aňladýar.
Girdeji salgydy dürli ýurtlarda dürli gurluşda bolýar, salgyt möçberleri we toparlary bolsa, her ýurtda başga tüýsli bolýar.
Amerikanyň Birleşen Ştatlary we Kanada ýaly käbir federal ýurtlarda girdeji salgydy federal derejede we ýerli derejede alynýar, şol sebäpli stawkalar we toparlar her sebitde başga tüýsli bolup bilýär.
Ýurduňyza baranyňyzda immigrasiýa barlagy adatça ýok bolsa ýa-da formallyk bolsa-da, gümrük barlagy hysyrdyly bolup bilýär.
Getirip bolýan we bolmaýan zatlary anyklaň hem-de kanunyň çäklerden geçýän islendik zady beýan ediň.
Syýahat ýazmak işine başlamagyň iň ýeňil usuly ykrar edilýän syýahat blogy websaýtynda başarnyklaryňyzy ösdürmekdir.
Internetde formatlama we düzediş etmäge gowy öwrenişseňiz, soňra öz websaýtyňyzy döredip bilersiňiz.
Syýahat wagtynda meýletinçilik etmek tapawut döretmegiň ajaýyp usuldyr, ýöne ol diňe bermek barada däldir.
Daşary ýurtda ýaşamak hem-de meýletinçi bolmak üýtgeşik bir medeniýeti başdan geçirmegiň, täze adamlar bilen tanyşmagyň, özüň barada öwrenmegiň, perspektiwa düşünmegiň we hatda täze endikleri edinmegiň ajaýyp usulydyr.
Şeýle hem, ol bir ýerde has uzak bolmaga mümkinçilik berer ýaly býujetiňizi uzaltmagyň gowy usuly bolup biler, sebäbi köp meýletin işler otag we naharlanma üpjün edýär, käbirleri bolsa, azajyk aýlyk hem töleýär.
Wikingler Gara deňze we Hazar deňzine barmak üçin rus suw ýollaryndan ulandy. Bu ugurlaryň käbir böleklerinden henizem peýdalanmak bolýar. Almak kyn bolup biljek ýörite rugsatnamalaryň zerur bolmak ähtimallygyny barlaň.
Ak deňiz-Baltika kanaly esasan derýalaryň we kölleriň üsti bilen Onega köli, Ladoga köli we Sankt-Peterburg arkaly Arktika okeanyny Baltika deňzi bilen birikdirýär.
Onega köli hem Wolga bilen birikýär, diýmek Hazar deňzinden Russiýanyň içi bilen gelmek henizem mümkin.
Gämi duralgalaryna baranyňyzdan soň zatlaryň has äşgär boljakdygyna arkaýyn boluň. Beýleki gämi syýahatçylary bilen duşuşarsyňyz we olar öz maglumatyny siziň bilen paýlaşar.
Esasan, kömek hödürläp bildirişler goýarsyňyz, gämi duralgalarynda gezmelärsiňiz, ýahtalaryny arassalaýan adamlara ýakynlaşarsyňyz, bardaky deňizçiler bilen gürleşmäge synanyşarsyňyz we ş.m.
Mümkin boldugyça köp adam bilen gürleşjek boluň. Belli bir wagt geçensoň, her kim sizi tanar we haýsy gäminiň birini gözleýändigi barada size habar berer.
Bir alýansda ýygy uçýan awiakompaniýaňyzy seresaply saýlamalysyňyz.
Iň ýygy uçýan awiakompaniýaňyza goşulmagy intuitiwdir öýtmegiňiz mümkin hem bolsa, hödürlenýän artykmaçlyklaryň köplenç tapawutlydygyndan we şol bir alýansdaky başga bir awiakompaniýada ýygy uçuş utuklarynyň has jomart bolup biljekdiginden habaryňyz bolmalydyr.
"Emirates", "Etihad Airways", "Qatar Airways" we "Türk Howaýollary" ýaly awiakompaniýalar öz hyzmatlaryny ep-esli derejede Afrika giňeltdi hem-de başga ýewropa awiakompaniýalaryna garanyňda has bähbitli nyrhlarda Afrikanyň esasy şäherlerine uçuşlary hödürleýär.
2014-nji ýyldaky ýagdaýyna Türk Howaýollary Afrikanyň 30 ýurdunda 39 ugur boýunça uçýar.
Goşmaça syýahat wagtyňyz bar bolsa, Afrika etjek syýahatyňyzyň jemi nyrhyny tutuş dünýä syýahatyň nyrhy bilen deňeşdirip görüň.
Afrikanyň daşyndaky bu ýerleriň hemmesi üçin goşmaça wiza, çykyş salgytlary, ýerüsti transporty we ş.m. üçin goşmaça harajatlary goşmagy ýatdan çykarmaň.
Günorta ýarym şarda tutuş dünýäniň daşyndan uçmak isleseňiz, transokean ugurlaryň ýokdugy sebäpli reýsleriň we baryljak ýerleriň saýlawy çäklidir.
Hiç bir awiakompaniýa alýansy Günorta ýarym şardaky üç okeanyň ählisinden geçmegi öz içine almaýar (SkyTeam bolsa, geçişleriň hiç birini öz içine almaýar).
Emma, "Star Alliance" Günorta Ýuwaş okeanyň "LATAM Oneworld" reýsi bolan Santýagodan Taitä çenli gündogar böleginden başga ähli ýere uçýar.
Eger Günorta Ýuwaş okeandan we Günorta Amerikanyň günbatar kenaryndan ätlemek isleseňiz, bu reýs ýeke-täk wariant däldir. (aşak serediň)
1994-nji ýylda Azerbaýjanyň etnik taýdan ermeni bolan Daglyk-Garabag sebiti azerbaýjanlylara garşy uruş alyp bardy.
Ermenistanyň goldawy bilen täze respublika döredildi. Emma, hiç bir ykrar edilen döwlet, hatda Ermenistan hem ony resmi taýdan ykrar etmeýär.
Sebit baradaky diplomatik jedeller Ermenistan bilen Azerbaýjanyň arasyndaky gatnaşyklary bulaşdyrmagy dowam etdirýär.
Kanal etraby (gollandça: Grachtengordel) Amsterdamda Binnenstady gurşap oturan meşhur XVII asyr etrabydyr.
Tutuş etrap özboluşly medeni we taryhy gymmaty sebäpli ÝUNESKO-nyň Bütindünýä mirasynyň desgasy hökmünde hasaba alyndy we onuň emläginiň gymmaty ýurtda iň ýokarylaryň biridir.
Bäş toprak diýmegi aňladýan "Cinque Terre" Italiýanyň Liguriýa sebitinde ýerleşýän Riomajore, Manarola, Kornilýa, Wernazza we Monterosso atly bäş sany kenarýaka obajykdan ybaratdyr.
Olar ÝUNESKO-nyň Bütindünýä mirasynyň sanawyna girizildi.
Asyrlaryň dowamynda adamlar deňze abanyp duran gaýalara çenli göni baryp ýetýän daglyk, kert ýerde terrasalary seresap bilen gurdular.
Onuň jadylaýjylygynyň bir bölegi görnetin korporatiw ösüşiň ýoklugydyr. Obalary ýollar, otlular we gaýyklar birikdirýar, awtoulaglar bolsa, daşyndan baryp bilmeýär.
Fransuz diliniň Belgiýada we Şweýsariýada gürlenýän görnüşleri özara düşnükli bolar ýaly derejede meňzeş bolsa-da, Fransiýada gürlenilýän fransuzçadan çalaja tapawutlydyr.
Ylaýta-da, fransuzça gürleýän Belgiýada we Şweýsariýada belgileme ulgamynyň Fransiýada gürlenilýän fransuz dilinden tapawutlanýan käbir çalaja aýratynlyklary bar bolup, käbir sözleriň aýdylyşy birneme başgaçadyr.
Şeýle-de bolsa, fransuzça gürleýän ähli belgiýalylar we şweýsarlar mekdepde standart fransuz dilini öwrenýär, şeýlelikde, olar standart fransuz belgileme ulgamyny ulansaňyz hem size düşünýär.
Dünýäniň köp ýerinde el bulaýlamak "salamlaşmagy" aňladýan hoşniýetli hereketdir.
Emma, Malaýziýada, iň bolmanda oba ýerlerindäki malaýlaryň arasynda, ol "bärik gel" diýmegi aňladyp, käbir günbatar ýurtlarynda ulanylýan we diňe şol maksat üçin ulanylmaly hereket bolan, süýem barmagy bedene tarap egmeklige meňzeşdir.
Edil şonuň ýaly-da, Ispaniýadaky iňlis syýahatçysy (el bulaýlanýan adama däl-de) aýasy el bulaýanyň özüne seredip duran sagbollaşmasyna yzyňa dolan diýen hereketmikä diýip ýalňyş düşünip biler.
Kömekçi diller, eger şol bolmasa, gürleşmekde kynçylyk çekjek adamlaryň arasyndaky aragatnaşygy ýeňilleşdirmek üçin döredilen emeli ýa-da gurnama dillerdir.
Olar başga dilleriň gürleýjileriniň arasynda, şu ýa-da beýleki bir sebäbe görä, aragatnaşyk serişdesi hökmünde agdyklyk edýän tebigy ýa-da organik diller bolan lingwa frankalardan aýratyndyr.
Günüň jöwzasynda syýahatçylar suwuň (ýa-da başga zatlaryň) illýuziýasyny döredýän salgymlary başdan geçirip bilýär.
Olar eger syýahatçy salgymy kowalap, gymmatly energiýany we galan suwy biderek sarp etse, howply bolup bilýär.
Iň yssy çöllerde-de gije çendanaşa sowuk bolup bilýär. Gipotermiýa ýyly eşik bolmasa hakyky howpdur.
Aýratyn-da tomusda ýagyş tokaýyna gezelenje gitmegi karar etseňiz, çybynlardan häzir bolmaly bolarsyňyz.
Subtropik ýagyş tokaýynda sürüp barýan bolsaňyz hem, awtoulaga münen wagtyňyz gapylar sanlyja sekunt açyk dursa, çybynlaryň siziň bilen ulaga girmegi üçin ýeterlikdir.
Guş dümewi ýa-da has resmi taýdan guş gribi guşlara-da, süýdemdirijilere-de ýokuşyp bilýär.
Adamlarda şu wagta çenli müňe golaý waka habar berildi, ýöne olaryň käbirleri ölüm howply boldy.
Olaryň aglabasy guşçulykda işleýän adamlarda boldy, ýöne guş synlaýjylar üçin hem biraz howp bardyr.
Norwegiýa üçin adaty bolan birdenkä beýik, az-kem tekiz plato öwrülip gidýän kert fýordlar we jülgeler bardyr.
Bu platolara köplenç giň, açyk agaçsyz ýer, ümmülmez giňişlik diýen manyda "vidde" diýilýär.
Adatça, olara Rogalandda we Agderde köplenç weresk bilen örtülen agaçsyz boş meýdan diýen manyda "hei" diýilýär.
Buzluklar durnukly däl, ýöne dagdan aşak akýar. Ol gar köprüleri tarapyndan gizlenilmegi mümkin bolan jaýryklara, ýaryklara alyp barar.
Buz gowaklarynyň diwarlary we üçekleri ýumrulyp, jaýryklar ýapylyp bilýär.
Buzluklaryň gyrasynda mähnet bölekler gopýar, çökýär we belkem, gyradan has uzaga zyňylýar ýa-da togalanýar.
Baýyr stansiýalary üçin syýahatçylyk möwsümi, umuman, hindi tomsunda çür depesine ýetýär.
Emma, gyşda olaryň başgaça gözelligi we jadylaýjylygy bardyr, sebäbi baýyr stansiýalarynyň aglabasynda köp mukdarda gar ýagýar we lyžada taýmak hem-de snowbording ýaly işjeňlikler hödürlenýär.
Diňe sanlyja awiakompaniýa henizem soňky minutdaky ýas syýahatynyň çykdajysyny sähelçe arzanladýan matam nyrhlaryny hödürleýär.
Olary hödürleýän awiakompaniýalara "Air Canada", "Delta Air Lines", ABŞ-dan ýa-da Kanadadan uçýan reýsler üçin "Lufthansa" we "WestJet" degişlidir.
Ähli halatlarda göni awiakompaniýadan telefon arkaly bron etmelisiňiz.
⁣"Indi bizde öň diabetik bolan, ýöne häzirki wagtda diabetik däl 4 aýlyk syçanlar bar" diýip, ol sözüniň üstüni ýetirdi.
Täze Şotlandiýanyň Halifaks şäherinde ýerleşýän Delhauzi uniwersitetiniň lukmançylyk boýunça professory hem-de Kanadanyň diabetik assosiasiýasynyň kliniki we ylmy bölüminiň başlygy bolan doktor Ehud Ur bu barlagyň heniz irki tapgyrdadygy barada duýdurdy.
Käbir başga bilermenler ýaly, ol bu netijeleriň 1-nji görnüşli diabetden eýýäm ejir çekýän adamlara dahylynyň ýokdugyny bellemek bilen, diabeti bejerip boljakdygyna şübheli garaýar.
Duşenbe güni Şwed akademiýasynyň Edebiýat boýunça Nobel komitetiniň hemişelik sekretary Sara Danius Şwesiýanyň "Sveriges Radio" ýaýlymyndaky radiogepleşikde 2016-njy ýylda Bob Dilan bilen onuň Edebiýat boýunça Nobel baýragynyň ýeňijisi bolandygy barada gönümel habarlaşyp bilmedik komitetiň onuň bilen habarlaşmak boýunça synanyşyklary goýbolsun edendigini köpçülige mälim etdi.
Danius "Biz häzir hiç zat etmeýäris. Biz häzir hiç zat etmeýäris. Biz onuň iň ýakyn hyzmatdaşyna jaň etdik, e-poçtalar iberdik we örän dostlukly jogaplar aldyk. Häzirlikçe, bu gürrüňsiz ýeterlik" diýip aýtdy.
Ozal, Ring kompaniýasynyň Baş direktory Jeými Siminof öz garažyndaky dükanda goýlan gapy jaňynyň sesi eşidilmedik wagty kompaniýanyň binýadynyň tutulandygyny belläp geçdi.
Ol özüniň Wi-Fi-ly gapy jaňyny gurnandygyny aýtdy.
Siminof 2013-nji ýylda şow toparynyň öwrenje kompaniýa serişde bermekden ýüz öwren Akulaly akwarium seriýasynda çykyş edensoň satyşlaryň ýokary göterilendigini aýtdy.
Smirnof 2017-nji ýylyň ahyrynda "QVC" söwda telekanalynda çykyş etdi.
Ring öz bäsdeşi bolan "ADT Corporation" kompaniýasy bilen hem kazyýet işinden öň ylalaşyga geldi.
Bir synag edilýän sanjym, göräýmäne, eboladan ölmegiň möçberini azaltmaga ukyply bolsa-da, şu çaka çenli hiç bir derman serişdesiniň bar bolan infeksiýany bejermäge ýaramlydygy äşgär görkezilmedi.
Ilki başda antibeden kokteýli bolan ZMapp bu ugurda uly tama edilýän netijäni görkezdi, ýöne resmi barlaglar onuň ölümiň öňüni almakda garaşylýandan has pes peýdasynyň bardygyny görkezdi.
PALM synagynda ZMapp barlag hökmünde ulanyldy, ýagny alymlar ondan binýatlyk hökmünde peýdalanyp, üç sany başga bejerişi onuň bilen deňeşdirdiler.
ABŞ-nyň Gimnastika guramasy Amerikanyň Birleşen Ştatlarynyň Olimpiýa komitetiniň hatyny goldaýar we hemme türgenlerimize howpsuz şertleri döretmegiň Olimpiýa maşgalasy üçin absolýut zerurdygyny kabul edýär.
Biz ABŞ-nyň Olimpiýa we paralimpiýa komitetiniň türgenlerimiziň we klublarymyzyň hem-de olaryň sport ugrunyň bähbitlerine, sertifikatlaşdyrmany ýatyrmak däl-de, eýsem guramamyzda möhüm üýtgeşme bilen öňe gitmek arkaly has gowy hyzmat edip boljakdygy baradaky beýannamasy bilen ylalaşýarys.
ABŞ-nyň Gimnastika guramasy garaşsyz derňewi goldaýar, ol derňew Larri Nassardan jebir çekenler tarapyndan batyrgaýlyk bilen beýan edilen möçberdäki betniýetli azar bermekligiň nädip şunça uzak wagtlap ýüze çykarylmandygyny aýdyňlaşdyryp, şeýle hem, zerur we degişli üýtgeşmeleri öz içine alyp biler.
ABŞ-nyň Gimnastika guramasy bilen ABŞ-nyň Olimpiýa we paralimpiýa komitetiniň şol bir maksady bar, ol hem, gimnastikany we beýleki sport görnüşlerini türgenleriň howpsuz, oňyn we goldawly şertlerde öz arzuwlaryny amala aşyrmagy üçin mümkin boldugyça howpsuz etmeklikdir.
Brzezinski 1960-njy ýyllarda Jon F. Kennediniň geňeşçisi bolup we soňra Lindon B. Jonsonyň administrasiýasynda zähmet çekdi.
Ol 1976-njy ýyldaky saýlawlarda Karteriň daşary syýasat barada geňeşçisi boldy, soňra 1977-1981-nji ýyl aralygynda Henri Kissinjerden soň Milli howpsuzlyk geňeşçisi (NSA) wezipesinde işledi.
Ol Milli howpsuzlyk geňeşçisi hökmünde Kartere 1978-nji ýyldaky Kemp Deýwid şertnamalary, ABŞ bilen Hytaýyň arasyndaky gatnaşyklaryň 1970-nji ýyllaryň ahyrynda kadalaşmagy, 1979-njy ýylda Eýranda girew krizisine sebäp bolan Eýran rewolýusiýasy, şeýle hem, 1979-njy ýylda Sowet Soýuzynyň Owganystana çozmagy ýaly bütindünýä meseleleriniň diplomatik taýdan çözülmeginde kömek etdi.
Raýan Gosling bilen Emma Stounyň baş keşbi janlandyran filmi ähli esasy kategoriýalarda dalaşgärlige eýe boldy.
Gosling we Stoun degişlilikde Iň gowy erkek we aýal roly dalaşgärliklerini aldylar.
Beýleki dalaşgärlikleriň arasynda Ýylyň gowy filmi, Iň gowy režissura, Iň gowy operatorlyk işi, Iň gowy lybas dizaýny, Iň gowy montaž, Iň gowy saz, Iň gowy suratkeş-sahna goýujy işi, Iň gowy ses montažy, Iň gowy ses we Iň gowy özboluşly ssenariý bar.
Filmdäki iki aýdym, “Audition (The Fools Who Dream)” we “City of Stars” iň gowy özboluşly aýdym boýunça dalaşgärlik aldy. “Lionsgate” studiýasy 26 dalaşgärlik aldy, ol beýleki studiýalaryňkydan köpdür.
Ýekşenbe güni giçlik ABŞ-nyň prezidenti Donald Tramp metbugat sekretarynyň üsti bilen ýaýradan beýannamasynda amerikan goşunlarynyň Siriýadan çykjakdygyny yglan etdi.
Bu bildiriş Trampyň Türkiýäniň prezidenti Rejep Taýýip Erdogan bilen telefon arkaly söhbetdeşliginden soň mälim edildi.
Şeýle hem, beýannamada Türkiýäniň Ýewropa ýurtlarynyň yzyna gaýdyp almakdan ýüz öwüren, ele salnan IGIL urşujylaryny saklamaklygy öz üstüne alandygy habar berildi.
Ol, diňe bir, azyndan käbir dinozawrlaryň ýelekleriniň bolandygy barada eýýäm giňden ýaýran teoriýany tassyklamak bilen çäklenmän, eýsem daşlaşan galyndylardan adatça anyklap bolmaýan reňk we üç ölçegli ýerleşiş ýaly jikme-jiklikleri berýär.
Alymlar bu haýwanyň ýelekleriniň ýokarky böleginiň kaştan-goňur, aşaky böleginiň bolsa, solak ýa-da karotenoid reňkli bolandygyny aýdýarlar.
Bu tapyndy guşlarda ýelekleriň ewolýusiýasy hakynda hem düşünje berýär.
Dinozawr ýeleklerinde rahis diýilýän gowy ösen özeniň ýokdugy, ýöne ýelekleriň beýleki aýratynlyklary bolan gyllaryň we gyljagazlaryň bardygy sebäpli, barlagçylar rahisiň şol beýleki aýratynlyklara garanyňda has giçki ewolýusiýa ösüşi bolandygy barada netijä geldiler.
Ýelekleriň gurluşy olaryň uçmak üçin däl-de, eýsem temperaturany sazlamak ýa-da görünmek üçin peýdalanylandygyny görkezýär. Barlagçylar munuň ýaş dinozawryň guýrugydygyna seretmezden, nusgada jüýjäniň ýelegini däl-de, ulynyň ýelegini görkezýändigini öňe sürdi.
Barlagçylar munuň ýaş dinozawryň guýrugydygyna seretmezden, nusgada jüýjäniň ýelegini däl-de, ulynyň ýelegini görkezýändigini öňe sürdi.
Düýn irden Türkiýäniň Gaziantep şäherinde polisiýanyň baş müdirliginde bombaly ulag partlap, iki sany polisiýa işgäri wepat boldy we ýigrimi gowrak adama şikes ýetdi.
Häkimlik şikes ýetenleriň on iki sanysynyň polisiýa işgäridigini habar berdi.
Polisiýa bu hüjümiň jogapkäriniň çak edilýän IGIL urşujysy diýlip güman edilýändigini aýtdy.
Olar Günüň beýleki ýyldyzlar ýaly esasy ýörelgeler boýunça işleýändigini anykladylar: Ulgamdaky ähli ýyldyzlaryň işjeňligine başga hiç zadyň däl-de, eýsem öz ýagtylyklarynyň, aýlanyşlarynyň itergi berýändigi ýüze çykaryldy.
Bir ýyldyzyň, plazma akymy bilen baglanyşykly bolan, Rossbi sanyny kesgitlemekde ýagtylykdan we aýlanyşdan bilelikde peýdalanylýar.
Rossbi sany näçe pes bolsa, ýyldyz magnit inwersiýalary babatynda şonça pes işjeň bolýar.
Iwasaki syýahat edýärkä köp halatlarda kösençlige duçar boldy.
Ol garakçylar tarapyndan talanyldy, Tibetde guduzlan it topuldy, Nepalda nikadan gaçdy we Hindistanda tussag edildi.
802.11n standardy 2,4 GGs we 5,0 GGs ýygylyklarynyň ikisinde hem işleýär.
Esasy stansiýada iki radionyň bar bolmagy şerti bilen, bu onuň 802.11a, 802.11b we 802.11g bilen gaýdymlaýyn ylalaşykly bolmagyna mümkinçilik berer.
802.11n tizlikleri öňki standartlaryňkydan has çalt bolup, onuň iň ýokary teoretik goýberiş ukyby 600 Mbit/sek bolup durýar.
Öýlenen we iki uly çagasy bar bolan Duwal şu habar bilen baglanyşykly bolan Millerde uly täsir galdyrmandyr.
Miller özünden teswir soralanda: "Maýk kazyýet mejlisinde köp gürleýär...Men taýýarlyk görýärdim, şol sebäpli onuň aýdýan zatlaryny aslynda eşitmeýärdim" diýdi.
⁣"2005-nji ýylyň derejesine garanyňda, 2020-nji ýyla çenli jemi içerki önümiň her birligine düşýän kömürturşy gazynyň zyňyndylaryny ep-esli azaltmaga çalyşarys" diýip, Hu aýtdy.
Ol azaldyşlaryň Hytaýyň ykdysady ösüşi esasynda amala aşyryljakdygyny aýdyp, belli bir möçber görkezmedi.
Hu ösüp barýan ýurtlary ilkibaşda hapalap, "soňra arassalamaga esaslanýan köne ýoldan gaça durmaga çagyrdy."
Şeýle-de bolsa, "ol özlerinden öz ösüş tapgyrlaryndan, jogapkärçiliklerinden we mümkinçiliklerinden daşgary borçnamalary ýerine ýetirmegi soralmaly däldigini aýtdy."
Yragy öwreniş topary şu gün Grinwiç wagty bilen 12:00-da öz hasabatyny tabşyrdy.
Onda duýdurylmagyna görä, häzirki ýagdaýda Yrakda haýsydyr bir hereket ugrunyň sektaçylyk urşuny, barha artýan zorlugy ýa-da bulam-bujarlyga tarap süýşmegi duruzyp biljekdigine hiç kim kepil geçip bilmeýär.
Hasabat Amerikanyň Birleşen Ştatlarynda Ýakyn Gündogar bilen baglanyşykly syýasat barada açyk pikir alyşmaga we belli bir ylalaşyga gelmäge çagyryş bilen açylýar.
Hasabat Ýerine ýetiriji häkimiýetiň Yrak babatyndaky häzirki syýasatyny ähli jähtlerde diýen ýaly berk tankytlaýar we gaýra goýulmazdan ugur üýtgetmeklige çagyrýar.
Onda berilýän 78 maslahatyň ilkinjisi Yragyň serhetlerini duşmançylykly aralaşmalardan goramak hem-de onuň goňşulary bilen diplomatik gatnaşyklary täzeden ýola goýmak üçin, şu ýylyň aýagyndan öň täze diplomatik başlangyjy amala aşyrmalydygy baradaky maslahatdyr.
Argentinanyň häzirki senatory we birinji hanymy bolan Kristina Fernandes de Kirşner prezidentlige dalaşgärligini düýn Buenos-Aýresden 50 km (31 mil) uzaklykda ýerleşýän La-Plata şäherinde yglan etdi.
Hanym Kirşner Argentinanyň teatrynda prezidentlige dalaş etmek baradaky niýetini yglan etdi, bu ýer onuň 2005-nji ýylda Buenos-Aýres welaýat wekiliýetiniň agzasy hökmünde Senat üçin öz kampaniýasyny başladan ýeridir.
Bu çekişmäniň ýüze çykmagyna Katrina harasadyndan soňra adatdan daşary kömek bermek we täzeden dikeltmek boýunça goýberilýän serişdeler baradaky gapma-garşylyk sebäp boldy, käbir maliýe konserwatorlary ony "Buşuň Täze Orlean geleşigi" diýip gülkünç atlandyrdy.
Täzeden dikeltmek baradaky tagallanyň liberal tankytlanmagy täzeden dikeltmek baradaky şertnamalaryň Waşingtonyň içerki işgärleri diýlip görülýän adamlara berilmegine ünsüni jemledi.
Matama gatnaşmak üçin dört million gowrak adam Rime bardy.
Gatnaşýan ilatyň sany şeýle bir köpdi welin, Keramatly Pýotr meýdançasyndaky matam çäresine hemmeler girip bilmedi.
Rim şäheriniň dürli ýerlerinde adamlaryň dabara tomaşa etmegi üçin birnäçe uly telewizor ekranlary gurnaldy.
Italiýanyň beýleki şäherleriniň köpüsinde we dünýäniň dürli künjeklerinde, ylaýta-da Polşada, şoňa meňzeş desgalar gurnalyp, olara gaty köp mähelle tomaşa etdi.
Taryhçylar agentligiň öz başarnyk derejesini ýokarlandyrmak üçin, serişdeleri çözmesi ýeňil, ylaýta-da maşyn ogurlygy ýaly işlere gönükdirendigi sebäpli FBI-yň ozalky syýasatlaryny tankytlady.
Kongres 2005-nji maliýe ýylynda wejeraçylyk başlangyjyny maliýeleşdirmäge başlady we FBI-yň 10 agenti ulularyň pornografiýasyna bellemelidigini görkezdi.
Robin Uthappa 11 dörtlük we 2 altylyk urmak arkaly, bary-ýogy 41 topda iň ýokary top beriş möçberine ýetip, 70 ylgaw etdi.
Orta derejeli betsmenler Saçin Tendulkar we Rahul Drawid gowy çykyş edip, ýüz ylgawly hyzmatdaşlygy amala aşyrdy.
Emma, kapitanyň derwezesini ýitirensoň, Hindistan bary-ýogy 36 ylgaw edip, 7 derweze ýitirdi we top bermegi gutardy.
ABŞ-nyň prezidenti Jorj Buş bir hepdelik Aziýa saparyna başlap, 16-njy noýabrda irden Singapura geldi.
Ol Singapuryň premýer-ministriniň orunbasary Wong Kan Seng tarapyndan garşy alnyp, Singapuryň premýer-ministri Lee Hsien Loong bilen söwda hem-de terrorçylyk meselelerini ara alyp maslahatlaşdy.
Aralyk saýlawda ýeňilmeginiň üstünden bir hepde geçen Buş ýygnanlara Aziýada söwdany giňeltmek barada ýüzlendi.
Sişenbe güni premýer-ministriň dolandyryş edarasynda NDP lideri Jek Leýton bilen 25 minutlyk duşuşyk geçirensoň, premýer-ministr Stefen Harper hökümetiň "Arassa howa baradaky kanunyny", ikinji gezek okalmazyndan öň, umumy partiýa komitetiniň gözden geçirmegine ugratmaklyga ylalaşdy.
Leýton premýer-ministr bilen bolan duşuşygynda konserwatiwleriň daşky gurşaw baradaky kanun taslamasyna üýtgetmeler girizilmegini sorady we Konserwatiw partiýanyň daşky gurşaw baradaky kanun taslamasynyň "düýpli hem-de doly täzeden ýazylmagyny" haýyş etdi.
Federal hökümet Tasmaniýanyň Dewonport şäherindäki Mersi hassahanasyny maliýeleşdirmegi öz üstüne almak üçin ara gireninden bäri, ştat hökümeti we käbir federal deputatlar noýabr aýynda geçiriljek federal saýlawyň öňüsyrasynda bu hereketi hilegärçilik etmek hökmünde tankyt etdiler.
Emma premýer-ministr Jon Howard goşmaça 45 million awstraliýa dollaryny bermeklikdäki bu hereketiň diňe hassahananyň desgalaryny Tasmaniýanyň hökümeti tarapyndan peseldilmekden goramak üçindigini aýtdy.
Iň täze býulletene görä, deňiz derejesiniň görkezijileri sunaminiň dörändigini görkezdi. Pago Pago we Niue sebitiniň ýakynynda belli bir kesgitli sunami işjeňligi ýazga geçirildi.
Tongada hiç hili uly zeper ýa-da şikes ýetendigi barada habar berilmedi, ýöne elektrik togy wagtlaýynça kesilip, Tonga häkimiýetleriniň Ýuwaş umman sunami duýduryş merkeziniň sunami barada iberen duýduryşyny almagyna päsgel beripdir.
Duýduryşlar aýrylan-da bolsa, Hawaýide kenar ýakasynda ýa-da onuň golaýynda ýerleşýän on dört mekdep çarşenbe güni ýapyldy.
ABŞ-nyň prezidenti Jorj Buş bu bildirişi gutlady.
Buşuň wekili Gordon Jondro Demirgazyk Koreýanyň beren wadasyny "Koreýa ýarymadasynyň barlanylýan ýadro ýaragsyzlanmagynda möhüm ädim" hökmünde atlandyrdy.
Şu gün Atlantik ummanynda Atlantik harasat möwsüminiň at berlen onunjy subtropik tupany bolan Jerri emele geldi.
Milli harasat merkezi (NHC) Jerriniň häzirki pursatda gury ýere hiç hili howp salmaýandygyny aýdýar.
ABŞ-nyň Inženerler korpusy 6 dýuým ýagyş ýagmagynyň öň zeper ýeten bentleri böwsüp biljekdigini çaklady.
Katrina harasady wagtynda 20 futa çenli suw joşgunyna sezewar bolan 9-njy etrap, golaýdaky bendiň pesde galandygy zerarly, biliňe çenli ýetýän suwuň içinde galdy.
100 fut giňlikdäki bölekde bendiň üstünden suw agýar.
"Commons" administratory Adam Kuerden öten aý Wikinews-e interwýu berende pozulmalar sebäpli öz lapykeçligini bildirdi.
⁣"Ol [Wales] esasan ilkibaşdan bize ýalan sözledi. Ilki bilen, kanuny sebäplere görä edilen ýaly hereket edip. Ikinjiden, sungat eserlerini aýyrýança bizi diňlän ýaly edip."
Jemgyýetiň janynyň ýanmagy açyk lisenziýaly millionlarça multimedia serişdesini özünde saklaýan saýt üçin jynsy materiallar babatynda syýasat işläp düzmek boýunça häzirki alnyp barylýan tagallalara sebäp boldy.
Edilen iş esasan teoretikdi, ýöne ol programma Sagittarius galaktikasynyň gözegçiliklerini simulirlemek üçin ýazyldy.
Toparyň agtarýan täsirine, galaktikanyň garaňky materiýasynyň we Akmaýanyň ýolunyň garaňky materiýasynyň arasynda bar bolan daşgyn güýçleri sebäp bolar.
Edil Aýyň Ýeri özüne dartyp, daşgynlara eltişi ýaly, Akmaýanyň ýoly hem Sagittarius galaktikasyna güýç bilen täsir edýär.
Alymlar garaňky materiýanyň başga bir garaňky materiýa edil adaty materiýanyň edişi ýaly täsir edýändigi barada netijä gelmegi başardy.
Bu teoriýa bir galaktikanyň töweregindäki garaňky materiýanyň köpüsiniň galaktikanyň töwereginde ýalkym halkasy görnüşinde ýerleşýändigini we köp sanly bölejiklerden ybaratdygyny aýdýar.
Teleýaýlym habarlary zawoddan çykýan ak tüssäni görkezýär.
Ýerli häkimiýetler zawodyň golaý-goltumyndaky ýaşaýjylara öýden çykmazlyk, kondisionerleri öçürmek we krandan suw içmezlik barada duýduryş berýär.
Ýaponiýanyň ýadro agentligine görä, zawodda radioaktiw seziý we ýod ýüze çykaryldy.
Häkimiýetler ol desgadaky uran ýangyjyny saklaýan konteýnerleriň jaýrylandygyny we syzdyrýandygyny görkezýär diýip çaklaýar.
Doktor Toni Moll Günorta Afrikanyň KwaZulu-Natal sebitinde dermanlara çendanaşa çydamly inçekeseliň (XDR-TB) üstüni açdy.
Ol bir söhbetdeşlikde täze wariantyň "ölüm derejesiniň örän ýokarydygy sebäpli gaty aladalandyryjy we howsalalydygyny" aýtdy.
Doktor Moluň pikiriçe, käbir näsaglaryň bu infeksiýa hassahanada ýolugan bolmagy mümkin we olaryň azyndan iki sanysy hassahananyň öz lukmançylyk işgäridir.
Kesel ýokaşan adam bir ýylyň dowamynda 10-15 sany ýakyn adama ony ýokaşdyryp biler.
Emma, inçekeselli adamlaryň tutuş toparynda XDR-TB keseliniň göterimi henizem pes ýaly görünýär; ol Günorta Afrikada islendik bir pursatda kesel ýokaşan jemi 330 000 adamyň 6000 sanysyny düzýär.
Agramlary 1000 funtdan geçýän we takmynan sagatda 17 500 mil tizlik bilen hereket edýän iki sany emeli hemra Ýerden 491 mil ýokarda çaknyşdy.
Alymlar çaknyşyk sebäpli ägirt uly partlamanyň bolandygyny aýdýarlar.
Olar henizem çaknyşygyň nähili uly bolandygyny we Ýere nähili täsir etjekdigini kesgitlemäge çalyşýarlar.
ABŞ-nyň Goranmak ministrligine degişli Birleşen ştatlar strategik serkerdeligi emeli hemranyň zibillerini yzarlaýar.
Grafiki seljermäniň netijesi köpçülige açyk websaýtda neşir ediler.
Ohaýo ştatynyň häkimiýetleriniň aýtmagyna görä, Pensilwaniýa ştatynyň Pittsburg şäheriniň Çagalar hassahanasynda işleýän bir lukmana çarşenbe güni awtoulagynyň bagažniginde ejesi öli tapylandan soň, günäni agraldýan ýagdaýlarda adam öldürmekde aýyplama bildiriler.
29 ýaşly lukman Malar Balasubramanian Ohaýo ştatynda Sinsinnatiniň takmynan 15 km demirgazygyndaky Blu-Eş şäher eteginde futbolka we içki geýim geýnilgi görnüşde, güýçli dermanlyk täsiriň astynda ýerde ýatyrka tapyldy.
Ol polisiýa işgärlerini 500 metr uzaklykda duran gara "Oldsmobile Intrigue" awtoulagyna ugrukdyrdy.
Şol ýerde olar gan siňen ýorgan bilen üsti ýapylan 53 ýaşly Saroja Balasubramanianyň jesedini tapdy.
Polisiýa jesediň, megerem, bir gün çemesi wagtlap şol ýerde durandygyny aýtdy.
Keseliň şu möwsümdäki ilkinji wakalary iýulyň aýagynda habar berildi.
Bu kesel doňuzlar tarapyndan daşalýar, soň bolsa çybynlaryň üsti bilen adamlara geçýär.
Keseliň ýaýramagy Hindistanyň hökümetini agyr täsir ýeten ýerlerde doňuz tutujylary işe girizmek, müňlerçe peşehana paýlamak we pestisidleri sepmek ýaly çäreleri geçirmäge gönükdirdi.
Şeýle hem, hökümet tarapyndan saglygy goramak edaralaryna indiki ýyla taýynlyk görmäge kömegi degjek ensefalit sanjymynyň birnäçe million ampulasy wada berildi.
Şu ýyl sanjymlary taryhy taýdan iň agyr täsir ýetýän sebitlere bermek baradaky meýilnamalar serişde ýetmezçiligi we beýleki kesellere garanyňda gaty ileri tutulmaýandygy sebäpli yza süýşürildi.
Slania 1956-njy ýylda Şwesiýa göçüp, üç ýyldan soň Şwesiýanyň poçta edarasynda işläp başlady we onuň baş haşamçysy boldy.
Ol Şwesiýa we başga-da 28 ýurt üçin 1000 sanydan gowrak marka ýasady.
Onuň işi şeýle bir ykrar edilen hilde we jikme-jiklikde bolup, ol filatelistleriň arasynda örän az bolan "tanymal atlaryň" biridir. Käbir adamlar diňe şonuň işlerini ýygnamakda ýöriteleşýärler.
Onuň 1000-nji markasy 2000-nji ýylda Ginnesiň rekordlar kitabyna girizilen, Dewid Kloker Erenstralyň çeken ajaýyp "Şwesiýa korollarynyň beýik işleri" atly suraty boldy.
Ol köp sanly ýurtlaryň banknotlaryny haşamlamak bilen hem meşgullandy, onuň soňky işlerine mysal hökmünde Kanadanyň täze 5 dollarlyk we 100 dollarlyk kupýuralarynyň ýüz tarapyndaky premýer-ministrlik portretlerini görkezmek bolar.
Gibson heläkçilikden soň hassahana äkidildi, ýöne gysga wagtyň içinde aradan çykdy.
Heläkçilikde ýük awtoulagynyň 64 ýaşly sürüjisi ýaralanmady.
Awtoulagyň özi şol gün Grinwiç wagty bilen takmynan 12:00-da heläkçilik bolan ýerden äkidildi.
Heläkçilik bolan ýeriň golaýyndaky garažda işläp ýören bir adam şeýle diýdi: "Ýoldan geçmäge garaşyp duran çagalar bardy we olaryň hemmesi gygyryşyp aglaýardy."
Olaryň barysy heläkçiligiň bolan ýerinden ylgaşyp yza gaçdy.
Balidäki gün tertibiniň beýleki meseleleri dünýäde galan tokaýlary gorap saklamagy we ösüp barýan ýurtlaryň az hapalaýan usullar arkaly ösmegine kömek etmek üçin tehnologiýalary paýlaşmagy öz içine alýar.
BMG global ýylamagyň täsirine düşen ýurtlaryň şol täsirlere garşy göreşmegine kömek etmek üçin gazna döretmek işini tamamlamagy hem umyt edýär.
Ol pullar sil suwuny geçirmeýän jaýlary gurmaga, suw dolandyryşyny gowulandyrmaga we ekinleri diwersifikasiýa etmäge gönükdirilip biler.
Fluk aýal-gyzlaryň aýallaryň saglygy barada aç-açan çykyş etmegini basmaga synanyşýan käbir adamlaryň tagallalarynyň şowsuz bolandygyny ýazdy.
Ol aýallar we erkekler tarapyndan göwreliligiň öňüni alyş dermanlaryny lukmançylyk zerurlygy diýip hasaplamaga çagyrýan köp sanly oňyn teswirleriň we ruhlandyrmalaryň iberilendigi sebäpli şol netijä geldi.
Uruşmaklyk gutaryp, ýaralananlar hassahana äkidilenden soň, galan 40 töweregi tussag howludan galyp, kameralaryna dolanmakdan boýun towlady.
Gepleşikçiler ýagdaýy düzetjek boldy, ýöne tussaglaryň talaplary düşnikli däl.
Daglyk wagty bilen agşam sagat 10:00-11:00 aralygynda tussaglar howluda ot ýakdylar.
Basym gozgalaňa garşy enjamlar bilen üpjün edilen polisiýa işgärleri howla girdiler we tussaglary göz ýaşardyjy gaz bilen burça gabadylar.
Ýangyn-halas ediş toparlary ahyrsoňy agşam sagat 11:35-de ýangyny söndürdi.
Bent 1963-nji ýylda gurlansoň, derýanyň uzaboýuna gyrmança ýaýradýan möwsümleýin suw joşgunlary togtady.
Ol gyrmança ýabany tebigatyň mesgeni bolup hyzmat edýän çägelik saý ýerleri we kenarlary döretmek üçin zerurdy.
Netijede balyklaryň iki görnüşi ýok bolup gitdi, ýene iki görnüşine, şol sanda küýki golawl balygyna bolsa, ýok bolmak howpy abanýar.
Suw joşgunyndan soň suwuň derejesiniň birnäçe fut beýgeljekdigine garamazdan, resmiler onuň akymdan aşaklygyna weýran bolan çägelik saý ýerleri dikeltmek üçin ýeterlik boljakdygyny umyt edýärler.
Sunami barada duýduryş yglan edilmedi we Jakartanyň geofiziki agentliginiň habaryna görä, ýer yranmasynyň 6,5 ululyk talaplaryna laýyk gelmeýändigi sebäpli sunami barada duýduryş yglan edilmändir.
Hiç hili sunami howpy bolmasa-da, ýaşaýjylar howsala düşüp başlady we iş ýerlerini hem-de öýlerini taşlap ugrady.
Winfreý hoşlaşan çaky gözüne ýaş aýlansa-da, dolanyp geljekdigini muşdaklaryna açyk aýtdy.
⁣⁣"Bu hoşlaşyk däl. Bu bir bölümiň ýapylyp, täze bölümiň açylmagydyr."
Namibiýada geçirilen prezident we parlament saýlawlarynyň gutarnykly netijeleri häzirki prezident Hifikepunýe Pohambanyň uly aratapawut bilen täzeden saýlanandygyny görkezdi.
Häkimiýet başyndaky Günorta-Günbatar Afrika Halk Guramasy (SWAPO) parlament saýlawlarynda hem köplügi öz elinde saklady.
Koalisiýa we owgan goşunlary bu ýeri goramak üçin sebite göçdi, kömek etmek üçin bolsa, beýleki koalisiýa uçarlary iberildi.
Heläkçilik ýokarda daglyk ýerde bolup geçip, ol duşmanyň ot açmagy netijesinde ýüze çykandyr öýdülýär.
Heläkçiligiň bolan ýerini tapmak tagallalary ýaramaz howa şertlerine we ýeriň ýowuzlygyna duçar bolýar.
Lukmançylyk haýyr-sahawat guramasy bolan "Mangola", "Serhetsiz lukmanlar" we Bütindünýä saglygy goraýyş guramasy onuň ýurtda hasaba alnan iň erbet kesel ýaýramasydygyny habar berýär.
"Serhetsiz lukmanlar" guramasynyň wekili Riçard Weerman: "Angola taryhdaky iň erbet kesel ýaýramasyna ýakynlaşýar we Angoladaky ýagdaý gaty ýaramaz bolmagynda galýar" diýip aýtdy.
Oýunlar irden sagat 10:00-da ajaýyp howada başlady we irdenki dessine diňen çisňini hasap etmeseň, 7-lik regbi üçin birkemsiz gün boldy.
Ýaryşyň bijebaşysy bolan Günorta Afrika 5-nji orundaky Zambiýany 26 - 00 hasaby bilen arkaýyn utup, göwnejaý tutumda başlady.
Günortaly uýalaryna garşy oýunda göz-görtele gowuşgynsyz görünseler-de, Günorta Afrikanyň topary ýaryşyň barşynda barha dogumlandy.
Düzgün-nyzamly goragy, topa erk ediş başarnyklary we ajaýyp topar agzybirligi bu ýygyndyny tapawutlandyrýardy we olaryň ýeňiş gazanjakdygy aýnada gören ýalydy.
Amsterdam şäheriniň we Anne Frank muzeýiniň resmileri agaja kömelek keseliniň ýokaşandygyny, şeýle hem, jemgyýetiň saglygyna howp salýandygyny aýdýarlar, sebäbi onuň gutulgysyz ýykylmak howpy astyndadygyny öňe sürýär.
Ony sişenbe güni çapmaklyk planlandy, ýöne kazyýetiň adatdan daşary kararyndan soň halas edildi.
"Ýedi uýa" diýlip atlandyrylýan gowak girelgeleriniň ählisiniň diametri azyndan 100-250 metre (328-820 fut) deňdir.
Infragyzyl suratlarda gije-gündizki temperatura üýtgemeleri olaryň, megerem, gowakdygyny görkezýär.
Olar daş-töwerekden gündiz has salkyn, gije has ýyly bolýar.
⁣"Olaryň ýylylyk häsiýeti köplenç ýeterlik derejede durnukly temperaturany saklaýan, Ýerdäki uly gowaklardaky ýaly durnukly däl, ýöne ol bularyň ýerdäki çuň deşiklerdigine laýyk gelýär" diýip, ABŞ-nyň Geologiýa gullugynyň (USGS) Astrogeologiýa toparynyň agzasy we Arizona ştatynyň Flagstaff şäherinde ýerleşýän Demirgazyk Arizona uniwersitetiniň işgäri Glen Kaşing aýtdy.
Fransiýada ses bermek adatça pes tehnologiýaly iş bolup geldi: saýlawçylar kabina ýeke özleri girip, öz saýlan dalaşgärlerini görkezýän çap edilgi kagyz listini konwerte salýarlar.
Resmiler saýlawçynyň şahsyýetini barlansoň, saýlawçy konwerti saýlaw gutusyna taşlap, ses beriş sanawyna gol çekýär.
Fransiýanyň saýlaw kanuny bu prosedurany has berk kodifisirleýär.
1988-nji ýyldan bäri, saýlaw gutularynyň içi görünýän bolmaly, şeýlelikde saýlawçylar we synçylar ses berişligiň başynda bukjalaryň ýokdugyna hem-de dogry sanalan we ygtyýarly saýlawçylaryň goýýan bukjalaryndan başga hiç bir bukjanyň goşulmaýandygyna şaýatlyk edip bilýärler.
Dalaşgärler prosesiň her bir bölümine şaýatlyk etmek üçin wekilleri iberip bilýär. Sesler kesgitlenen proseduralara laýyklykda berk gözegçilik astyndaky meýletinçiler tarapyndan agşam sanalýar.
Çykdajylary tygşytlamak we funksionallyk faktorlary üçin ozal tutuş dünýäde satuwa çykarylan "ASUS Eee" şahsy kompýuteri 2007-nji ýylda Taýbeýde geçirilýän Maglumat tehnologiýasy aýynda gyzgalaňly tema öwrüldi.
Emma, "ASUS" 2007-nji ýylda Hytaý Respublikasynyň Ýerine ýetiriji ýuany tarapyndan Taýwanyň Durnuklylyk baýragy bilen sylaglanandan soň, sarp edijileriň noutbuk bazary düýpgöter dürlüleşdi we üýtgedi.
Stansiýanyň websaýty bu gepleşigi "täze we dyzmaç geň aýdymly köne mekdep radio teatry" hökmünde suratlandyrýar!
Bu gepleşik ilkinji günlerde diňe uzak wagtdan bäri işleýän internet radio saýty bolan TogiNet Radio-da, gepleşik radiosyna üns jemleýän saýtda goýberilýärdi.
2015-nji ýylyň ahyrynda TogiNet golçur stansiýa hökmünde AstroNet Radio-ny gurdy.
Gepleşikde ilkibaşda gündogar tehasly ýerli höwesjeň ses aktýorlary çykyş etdi.
Bişkegiň köçelerinde hukuk goraýjy edaralaryň işgärleri bolmansoň, bütin gije köpçülikleýin talaňçylygyň dowam edendigi habar berildi.
Adamlaryň toparlanyp köçelerde aýlanyp, sarp ediş harytlary dükanlaryny talap ýörüşlerine, bir synçy Bişkek şäherini "anarhiýa" ýagdaýyna gark boldy diýip häsiýetlendirdi.
Bişkekli birnäçe ýaşaýjy günortadan gelen protestçileri bikanunçylyk etmekde günäkärledi.
Günorta Afrikanyň Rustenburg şäherindäki "Roýal Bafokeng" stadionynda geçirilen “Üç milletli regbi birleşigi” duşuşygynda Günorta Afrika "Ähli garalar" (Täze Zelandiýa) toparyndan üstün çykdy.
Ahyrky hasap 21:20 hasabynda bir utuklyk ýeňiş bolup, “Ähli garalar” toparynyň 15 oýunlyk bassyr ýeňmegini gutardy.
Ol “Springboks” toparynyň bäş gezek bassyr ýeňilmeginiň soňy boldy.
Ol iki hepde öň baýragy gazanan "Ähli garalar" üçin iň soňky duşuşyk boldy.
Tapgyryň soňky duşuşygy indiki hepde “Springboks” topary Ýohannesburgdaky Ellis Parkda Awstraliýa bilen oýnanda bolar.
Duşenbe güni agşam 10:08-de günbatar Montanada aram ýer yranmasy boldy.
Amerikanyň Birleşen Ştatlarynyň Geologiýa gullugyna (USGS) we onuň Milli ýer yranmasy maglumat merkezine zeper barada bada-bat habar gelmedi.
Ýer yranmasynyň merkezi Dillonyň 20 km (15 mil) çemesi demirgazyk-gündogarynda we Butte şäheriniň 65 km (40 mil) çemesi günortasynda anyklandy.
Adamlar üçin ölüm howply bolan H5N1 guş gribi ştamynyň duşenbe güni Fransiýanyň gündogaryndaky Lion şäheriniň golaýyndaky batgalykdan tapylan öli ýabany ördege ýokaşandygy tassyklandy.
Fransiýa Ýewropa Bileleşiginde Awstriýadan, Germaniýadan, Sloweniýadan, Bolgariýadan, Gresiýadan we Italiýadan soň şol wirusdan ejir çekýän ýedinji ýurtdur.
Horwatiýadaky we Daniýadaky şübheli H5N1 wakalary heniz tassyklanmady.
Çembers Hudaýy "Ýeriň millionlarça we millionlarça ýaşaýjysynyň köpçülikleýin ölümi, ýok edilmegi we howsala düşürilmegi" sebäpli kazyýete berdi.
Agnostik Çembers bu hak isleginiň "çynlakaý däldigini" we "islendik adamyň islendik kişini kazyýete berip biljekdigini" öňe sürýär.
Kamilla Sen-Sans tarapyndan fransuz operasynda görkezilen hekaýada "durmuşy neşe serişdesi we Ýaponiýa bolan söýgüsi bilen baglanyşykly" bir suratkeş barada gürrüň berilýär.
Netijede artistler sahnada marihuana çekýär we teatryň özi hem tomaşaçylary muňa goşulyşmaga höweslendirýär.
Wekiller palatasynyň ozalky spikeri Nýut Gingriç, Tehas ştatynyň gubernatory Rik Perri we kongresmen Mişel Bahman, degişlilikde, dördünji, bäşinji we altynjy orny eýeledi.
Netijeler belli bolansoň, Gingriç Santorumy öwdi, ýöne Aýowa ştatynda Gingriçe garşy öz adyndan negatiw reklama kampaniýalary ýaýlyma berlen Romni üçin agyr sözler aýtdy.
Perri "şu gijeki ýapyk ýygnagyň netijelerine baha bermek we özi üçin şu ýaryşda ýol barmy-ýokmy kesgitlemek üçin, Tehasa dolanjakdygyny" mälim etdi, ýöne soňra ýaryşda galjakdygyny we 21-nji ýanwardaky Günorta Karolinadaky deslapky saýlawda ýaryşjakdygyny aýtdy.
Awgustda "Ames Straw" pikir soraşmasynda ýeňiji bolan Bahman öz kampaniýasyny bes etmek kararyna geldi.
Fotosuratçy Los-Anjelesiň Kaliforniýa uniwersitetiniň Ronald Reýgan lukmançylyk merkezine äkidildi we soňra aradan çykdy.
Onuň 20 ýaşlaryndadygy habar berilýär. Biber öz beýanatynda "bu pajygaly heläkçilikde bolmadyk ýa-da oňa göni gatnaşmadyk bolsam-da, meniň pikirlerim we dileglerim pidanyň maşgalasy bilendir" diýdi.
"TMZ" güýmenje habarlar saýtynyň düşünmegine görä, Sepulweda bulwarynyň beýleki tarapynda fotosuratçy öz awtoulagyny saklapdyr we ýoluň o ýüzüne geçipdir-de, polisiýanyň saklan bir awtoulagyny surata düşürjek bolupdyr, saklanylan awtoulagyň ýanynda duran Kaliforniýa ýol patrul gullugynyň polisiýa işgäri oňa yzyňa dolan diýip iki gezek aýtmaly bolupdyr.
Polisiýanyň aýtmagyna görä, fotosuratçyny kakan awtoulagyň sürüjisi jenaýat jogapkärçiligine çekilmese gerek.
Günde bary-ýogy on sekiz medal bar bolansoň, birgiden ýurt medal münberine çykyp bilmedi.
Olaryň hataryna düýn Super-G aýallar aýaküsti synpynda dokuzynjy orny eýelän Anna Johemsen bilen Niderlandlar we şol ýaryşda onunjy orny eýelän Katýa Saarinen bilen Finlýandiýa hem girýär.
Awstraliýaly Mitçel Gurli erkekleriň Super-G ýaryşynyň oturma toparyny on birinji bolup tamamlady. Çehiýaly türgen Oldrih Ýelinek erkekleriň Super-G ýaryşynyň oturma toparyny on altynjy orunda tamamlady.
Meksikaly Arli Welaskes erkekleriň Super-G ýaryşynyň oturma toparyny on bäşinji bolup tamamlady. Täze Zelandiýaly Adam Hol erkekleriň Super-G ýaryşynyň aýaküsti toparyny dokuzynjy orunda tamamlady.
Erkeklerde polşaly pes görüşli lyžaçy Maseý Krezel we ýolbelet Anna Ogaržinskaýa Super-G ýaryşyny on üçünji orunda tamamlady. Günorta Koreýaly Jong Seork Park erkekler Super-G ýaryşynyň oturma toparyny ýigrimi dördünji orunda tamamlady.
2010-njy ýyldaky ýer yranmasyndan soň Gaitä gelen BMG-niň barlyşdyryjylary goşun lageriniň golaýynda başlanan keseli ýaýratmakda aýyplanýar.
Kazyýet işine görä, BMG-niň lagerinden akdyrylan hapa suwlar talabalaýyk zyýansyzlandyrylman, Gaitiniň iň uly derýalarynyň biri bolan Artibonitiň goşandyna bakteriýalaryň aralaşmagyna sebäp bolupdyr.
Goşun gelmezinden öň, 1800-nji ýyllardan bäri Gaiti bu kesel bilen baglanyşykly meselelere duçar bolmandy.
Gaitiniň Adalat we demokratiýa instituty BMG-niň nepally barlyşdyryjy batalýonynyň ol keseli Gaitä bilmän getirendigini öňe sürýän garaşsyz barlaglara salgylandy.
BMG-niň şol kesel boýunça bilermeni Daniel Lantan keseliň tiz ýaýramagyna, ähtimal, barlyşdyryjylaryň sebäp bolandygyny belledi.
Hamilton näsagyň Howard uniwersitetiniň hassahanasyna durnukly ýagdaýda kabul edilendigini tassyklady.
Näsag ebola wirusynyň birnäçe wakasynyň ýüze çykan ýeri bolan Nigeriýada bolupdyr.
Hassahana infeksiýa gözegçiligi boýunça protokolyny berjaý etdi, şol sanda beýlekilere ähtimal ýokaşma bolmaz ýaly, näsagy beýlekilerden aýratyn ýerleşdirdi.
Saýmon "Simpsonlar" serialyndan öň birnäçe gepleşikde dürli wezipelerde işledi.
Ol 1980-nji ýyllarda "Taxi", "Cheers" we "The Tracy Ullman Show" ýaly gepleşiklerde zähmet çekdi.
Ol 1989-njy ýylda Bruks we Greýninge "Simpsonlary" döretmäge kömekleşdi we serialyň ilkinji ýazyjy toparyny işe almakda jogapkär boldy.
Ol 1993-nji ýylda serialdan çyksa-da, ýerine ýetiriji prodýuser diýen adyny saklap, her möwsümde gonorar görnüşinde onlarça million dollar almagy dowam etdirdi.
Ir sagatda Hytaýyň Sinhua habarlar gullugy bir uçaryň ogurlanandygyny habar berdi.
Soňra habarlarda uçarda bomba bardygy barada gorkuzma gelendigi we onuň Owganystan dolanyp, Kandahara gonandygy mälim edildi.
Irki habarlarda uçaryň Urumçä adatdan daşary ýagdaý sebäpli gonmagyna rugsat berilmändigi üçin, onuň yzyna Owganystana tarap gaýdandygy aýdylýar.
Raýat we harby operasiýalar üçin tehniki hyzmaty ýaramaz ýerine ýetirilýän köne floty bar bolan Eýranda howa heläkçilikleri adaty ýagdaýdyr.
Halkara sanksiýalar täze howa gämilerini satyn alyp bolmazlygy aňladýar.
Şu hepdäniň başynda polisiýanyň dikuçary heläkçilige uçrap, üç adam aradan çykdy, üç adam bolsa ýaralandy.
Geçen aý Eýranda soňky ýyllardaky iň agyr uçar heläkçiligi bolup geçip, Ermenistana barýan bir uçar heläkçilige uçrady we 168 ýolagçy wepat boldy.
Şol aý Maşat şäherinde başga bir uçar uçuş-gonuş zolagyndan çykyp, diwara süsňedi we on ýedi ýolagçy wepat boldy.
"Aerosmith" topary gezelenjiň galan konsertlerini ýatyrdy.
Bu rok topary 16-njy sentýabra çenli ABŞ-da we Kanadada konsert gezelenjini guramalydy.
5-nji awgustda baş wokalçy Stiwen Taýler çykyş edýärkä sahnadan ýykylyp, şikes ýetensoň, olar gezelenji ýatyrdylar.
Iki oýunçy hem setde her bir urguny saklanyndan soň, Murreý taý-breýkiň birinji setinde utuldy.
Del Potro ikinji setde irki artykmaçlyk gazandy, ýöne 6-6-a ýetilensoň, munuň üçin hem taý-breýk gerek boldy.
Şol pursatda Potro egnine bejergi aldy, ýöne oýna dolanmagy başardy.
Programma ýerli wagt bilen agşam 8:30-da başlady (15:00 UTC).
Ýurduň dürli künjeginde meşhur aýdymçylar Şri-Şýamyň aýaklaryna bagyşlap, bhajanlary ýa-da dini aýdymlary aýtdylar.
Agşamy aýdymçy Sanju Şarma başlatdy, yzyndan Jai Şankar Çoudary "çhappan bhog bhajan" aýdymyny hem aýtdy. Oňa aýdymçy Raju Kandelwal goşulyşdy.
Soňra, Lakkha Singh bhajanlary aýtmakda başa geçdi.
Baba-Şýama 108 tabak çhappan bhog äberildi (induizmde süýjüler, miweler, hozlar, naharlar we şoňa meňzeş 56 sany iýilýän zat hudaýa hödür edilýär).
Lakkha Singh "çhappan bhog bhajan" aýdymyny hem aýtdy. Oňa aýdymçy Raju Kandelwal goşulyşdy.
Penşenbe güni Tokioda geçirilýän oýun şowhunynyň esasy prezentasiýasynda "Nintendo" kompaniýasynyň prezidenti Satoru Iwata kompaniýanyň täze "Nintendo Revolution" konsolyna degişli dolandyryjynyň dizaýny bilen tanyşdyrdy.
Telewizoryň pultuna çalym edýän ol dolandyryjy öz ornuny üç ölçegli giňişlikde üçburçlamak üçin, ulanyjynyň telewizorynyň gapdalynda ýerleşýän iki sany sensordan peýdalanýar.
Ol oýunçylara enjamy howada süýşürmek arkaly wideo oýunlaryndaky hereketleri we gymyldylary dolandyrmaga mümkinçilik berer.
Jankarlo Fizikella awtoulagynyň kontrollygyny ýitirdi we start berlensoň, ýaryşy örän basym bes etdi.
Onuň topardaşy Fernando Alonso ýaryşyň aglaba böleginde başy çekdi, ýöne pit-stop säginmesiniň yzysüre, ähtimal, sag öňdäki ýaramaz dakylan teker zerarly ýaryşy bes etdi.
Mihael Şumaher ýaryşyň dowamyndaky ençeme çekelişikde asma gurluşa zeper ýetendigi sebäpli, Alonsodan soň uzak eglenmän ýaryşy bes etdi.
⁣"Ol örän eýjejik we diýseň gowy aýdym hem aýdýar" diýip, ol metbugat ýygnagynyň transkriptine görä aýtdy.
Her gezek şuny repetisiýa edenimizde tüýs ýüregimden tolgundym.
Uçuryşdan 3 minut çemesi soň, bortdaky kamera ýangyç bakyndan köp sanly izolýasiýa köpüginiň gopup gaçýandygyny görkezdi.
Şeýle-de bolsa, olaryň şattl gämisine hiç hili zyýany ýetmedi diýlip hasaplanýar.
NASA-nyň şattl programmasynyň başlygy N. Weýn Heýl köpügiň "özlerini alada goýýan möhletden soň" gaçandygyny aýtdy.
Şowhun başlanyp, bäş minut geçensoň ýel öwsüp başlaýar, bir minut çemesi wagtda, ýeliň tizligi sagatda 70 km ýetýär... soňra ýagyş ýagyp ugraýar, onuň damjalary şeýle bir gaty, şeýle bir uly welin, endamyňa edil iňňe bolup sünjülýär, soňra asmandan doly ýagýar, adamlar howsala düşüp gygyryşýarlar, biri-birlerini basalaýarlar.
Men uýamy we onuň dostuny ýitirdim, gaýdyşyn arabada oturan iki sany maýyp adamy gördüm, adamlar olaryň üstünden böküp geçýärdiler, olary iteleýärdiler" diýip, Armand Wersaçe aýtdy.
NHK teleýaýlymy Niigata prefekturasyndaky Kaşiwazaki Kariwa atom elektrostansiýasynyň kadaly işleýändigini hem habar berdi.
"Hokuriku Electric Power Co." kompaniýasy ýer yranmasynyň hiç hili täsiriniň bolmandygyny, şeýle hem, özüniň Şika atom elektrostansiýasynyň 1-nji we 2-nji reaktorlarynyň ýapylandygyny habar berdi.
Sebitdäki 9 400 çemesi öýüň suwsuz, 100 töweregi öýüň bolsa, elektrik toksuz galandygy habar berilýär.
Käbir ýollara zeper ýetip, täsir astynda galan ýerlerde demirýol hyzmaty bökdeldi we Işikawa prefekturasyndaky Noto aeroporty ýapyk bolmagynda galýar.
Bir bomba general gubernatoryň ofisinde partlady.
Iki sagadyň içinde hökümet binalarynyň ýakynynda ýene üç bomba partlady.
Käbir habarlarda ölenleriň resmi sany sekiz diýlip görkezilýär we resmi habarlar 30 çemesi ýaralynyň bardygyny aýdýar; ýöne gutarnykly sanlar heniz belli däl.
Öýdeçi haýwanlaryň zäherlenen iýmitini iýensoň ölen öýdeçi haýwanlardan alnan peşew nusgalarynda sianur kislotasy hem, melamin hem tapyldy.
Uniwersitetiň ylmy-barlagçylarynyň aýtmagyna görä, şol iki birleşme biri-biri bilen reaksiýa girip, böwrekleriň işleýşini bekläp bilýän kristallary emele getirýär.
Ylmy-barlagçylar melamin we sianur kislotasy goşulanda pişigiň peşewinde emele gelýän kristallary synladylar.
Şol kristallaryň düzümi infragyzyl spektroskopiýa (FTIR) arkaly deňeşdirilende ýokançly öýdeçi haýwanlaryň peşewinden tapylanlar bilen deň gelýär.
Aňýarsyňyzmy-ýokmy bilmeýärin, ýöne Merkezi Amerikadan gelýän harytlaryň aglabasy şu ýurda paçsyz girdi.
Ýöne, Merkezi Amerikanyň ýurtlarynda harytlarymyzyň segsen göterimine tarifler arkaly salgyt salyndy.
Bu maňa pähimsizlik bolup göründi; ol, elbetde, adalatly däldi.
Adamlara aýtjak ýeke zadym: size nähili çemeleşýän bolsak, bize-de şeýle çemeleşiň.
Kaliforniýanyň gubernatory Arnold Şwarsenegger kämillik ýaşyna ýetmediklere zorlukly wideo oýunlaryny satmagy ýa-da kireýine bermegi gadagan edýän kanun taslamasyna gol çekdi.
Ol kanun taslamasy Kaliforniýa ştatynda satylýan zorlukly wideo oýunlaryna "18" diýen ýazgyly etiketka goýulmagyny we olary kämillik ýaşyna ýetmediklere satmaklygyň her etmişi üçin 1000 ABŞ-nyň dollary möçberinde jerime salynmagyny talap edýär.
Şa zenanyň adwokaty, Baş döwlet garalawçysy Kir Starmer şu gün irden Hýun bilen Praýsyň kazyýet jogapkärçiligine çekiljekdigini yglan edýän beýanat berdi.
Hýun işinden çekildi we onuň Ministrler kabinetindäki ornuna parlamentiň agzasy Ed Deýwi geçer. Deýwiniň boşadýan Biznes ministri wezipesine bolsa, parlamentiň agzasy Norman Lambyň geçmegine garaşylýar.
Hýun bilen Praýs 16-njy fewralda Westminsteriň Magistratlar kazyýetiniň öňüne çykar.
Pidalar 25 ýaşly Nikolas Alden we 21 ýaşly Zakari Kaddebek boldy. Kaddebek ruldady.
Edgar Wegilýa golundan we eňeginden ýaralandy, Kristoffer Şnaýderiň ýüzünde bolsa, dikeldiş hirurgiýasyny geçirmeli boldy.
Ukanyň ýaragy bäşinji adamyň kellesine çenelgi wagty göçmedi. Snaýderiň dowam edýän agyrysy bar, bir gözi kör boldy, kelleçanagynyň we ýüzüniň ýok bolan bölegi bolsa, titan bilen dikeldildi.
Şnaýder öz ýurdundaky USAF bazasyndan wideobag arkaly görkezme berdi.
Çarşenbe günki ýaryşdan başga-da, Karpanedo çempionatda iki sany ýekelikdäki ýaryşda bäsleşdi.
Ol ilki bilen slalomda ýaryşyp, birinji taýyşynda "gutarmady" belligini aldy. Şol ýaryşda 116 türgeniň 36 sanysy şol netijäni gazandy.
Ol beýleki ýaryş bolan Uly slalomda aýallaryň oturma toparynda 4:41.30 birleşik wagt bilen pellehana onunjy bolup geldi, bu bolsa, birinji orny eýelän awstriýaly Klaudiýa Löşden 2:11.60 minut, dokuzynjy orny eýelän wengriýaly Gýöngýi Daniden bolsa, 1:09.02 minut haýaldyr.
Aýallaryň oturma toparyndaky dört lyžaçy taýyşlaryny tamamlap bilmedi, Uly slalomdaky jemi 117 lyžaçynyň 45 sanysy bolsa, ýaryşda orun almagy başarmady.
Madhya Pradeşiň polisiýa bölümi ogurlanan noutbugy we mobil telefony tapdy.
Baş inspektoryň orunbasary D. K. Arýa: "Biz şweýsariýaly aýaly zorlan bäş adamy tussag etdik we onuň mobil telefonyny hem-de noutbugyny tapdyk" diýdi.
Aýyplanýan adamlaryň atlary Baba Kanjar, Bhutha Kanjar, Rampro Kanjar, Gaza Kanjar we Wişnu Kanjar.
Polisiýanyň gözegçisi Çandra Şekhar Solanki günälenýänleriň ýüzleri ýapyk görnüşde kazyýete çykarylandygyny aýtdy.
Awtoulag gelip kakanda jaýyň içinde üç adam bar bolsa-da, olaryň hiç birine şikes ýetmedi.
Emma, sürüjiniň kellesine agyr şikesler ýetdi.
Heläkçiligiň bolup geçen ýoly wagtlaýynça ýapyldy, adatdan daşary kömek beriş gullugy sürüjini gyzyl "Audi TT" awtoulagyndan çykardy.
Ol ilki bilen Greýt-Ýarmut şäherindäki Jeýms Peýjet hassahanasyna kabul edildi.
Ol soňra Kembrijdäki Addenbruk hassahanasyna geçirildi.
Adekoýa öz ogluny öldürmekde aýyplanyp, şondan bäri Edinburgyň Şerif kazyýetinde saklanylýar.
Ol aýyplama bildirilip, kazyýete çykarylmak üçin tussag astynda garaşdyrylýar, ýöne şaýatlaryň islendik subutnamasy şübheli bolup biler, sebäbi onuň suraty giňden neşir edildi.
Ol Birleşen Patyşalygyň başga ýerlerinde adaty tejribedir, ýöne Şotlandiýanyň adalaty başgaça işleýär we kazyýetler fotosuratlaryň neşir edilmegini potensial taýdan zyýanly hasaplaýar.
Dandi uniwersitetinden professor Pamela Fergusonyň bellemegine görä, "megerem, žurnalistler güman edilýänleriň fotosuratlaryny we ş.m. neşir etmek bilen howply çyzykdan ýöräp geçýärler."
Kazyýet yzarlamalary üçin umumy jogapkärçilik çekýän Täç müdirligi žurnalistlere, iň bolmanda aýyplama bildirilýänçä, mundan artyk hiç hili teswir berilmejekdigini aýtdy.
Syzan maglumata görä, ol resminama Palestinanyň 1967-nji ýyldaky Ýakyn Gündogar urşundan ozalky ýagdaýyna dikeltmek isleýän serhetleri baradaky jedele salgylanar.
Habar berilmegine görä, agzalan beýleki temalar iki ýurt üçin hem keramatly bolan Ýerusalimiň geljekki ýagdaýy we Iordan derýasynyň jülgesi baradaky meseläni öz içine alýar.
Ysraýyl şertnama gol çekilensoň on ýyllap jülgede dowam edýän harby barlygynyň bolmagyny talap edýär, Palestinanyň häkimiýeti bolsa, şol barlygy diňe bäş ýyl galdyrmaga ylalaşýar.
Zyýan berijilere garşy göreşmek boýunça goşmaça synag möhleti berlen atyjylary reýnjerler ýakyn gözegçilikde saklamalydy, sebäbi synag möhletine gözegçilik edilip, onuň netijeligine baha berildi.
Awstraliýanyň Milli seýilgähler we ýabany tebigat müdirligi hem-de Awstraliýanyň sport atyjylar assosiasiýasy (NSW) hyzmatdaşlyk edip, Awstraliýanyň sport atyjylar assosiasiýasynyň awçylyk programmasyna laýyklykda kwalifikasiýaly meýletinçiler ýygnaldy.
Awstraliýanyň Milli seýilgähler we ýabany tebigat müdirliginiň Seýilgähi goramak we miras boýunça direktorynyň wezipesini wagtlaýyn ýerine ýetirýän Mik O'Fliniň aýtmagyna görä, ilkinji atyş operasiýasy üçin saýlanan dört atyjy giňişleýin howpsuzlyk we okuw gözükdirmesini aldy.
Düýn Martelli täze Wagtlaýyn saýlaw geňeşiniň (CEP) dokuz agzasyna täze işe geçmegi bilen kasam etdirdi.
Ol Martelliniň dört ýylyň içinde bäşinji CEP geňeşidir.
Geçen aý prezident komissiýasy ozalky CEP geňeşine ýurdy täze saýlawlara äkitmek baradaky çäreler toplumynyň çäginde öz işinden aýrylmagy maslahat berdi.
Ol komissiýa Martelliniň oktýabrda režime garşy başlanan giňişleýin protestlere beren jogaby boldy.
Käwagt zorluk ulanýan protestlere 2011-nji ýyldan bäri möhleti gelip ýeten saýlawlaryň geçirilmezligi sebäp boldy.
Bozuk iPod-laryň aşa gyzmagynyň 60 töweregi wakasynyň ýüze çykyp, jemi alty ýangynyň döremegine we dört adamyň ýeňil ýanmagyna sebäp bolandygy habar berildi.
Ýaponiýanyň Ykdysadyýet, söwda we senagat ministrligi (METI) şol enjamlar bilen dahylly 27 sany hadysadan habarynyň bolandygyny aýtdy.
METI geçen hepde "Apple" kompaniýasynyň özlerine ýene 34 aşa gyzmak hadysasyny habar berip, kompaniýanyň olara "çynlakaý däl" diýendigini mälim etdi.
Ministrlik "Apple" kompaniýasynyň habar bermegi soňa goýmagyna "hakykatdan hem gynandyryjy" diýmek arkaly jogap berdi.
Mariana adalarynda ýerli wagt bilen 07:19-da (21:19 GMT, anna) ýer yranmasy bolup geçdi.
Demirgazyk Mariana adalarynyň Gaýragoýulmasyz ýagdaýlar boýunça müdirligi ýurduň çäginde hiç hili zeper ýetme bolmandygyny aýtdy.
Şeýle hem, Ýuwaş okean sunami duýduryş merkezi hiç hili sunami alamatynyň bolmandygyny habar berdi.
Filippinleriň paýtagty Manila şäherinde ozalky filippinli polisiýa işgäri gonkongly syýahatçylaryň awtobusyny alyp gaçyp, olary zamun aldy.
Rolando Mendoza M16 awtomaty bilen syýahatçylara ot açdy.
Birnäçe zamun halas edildi we şu wagta çenli azyndan alty zamunyň wepat bolandygy tassyklandy.
Şol çaka deňiç alty sany zamun, şol sanda çagalar we garrylar, şeýle hem, filippinli fotosuratçylar boşadyldy.
Fotosuratçylar soňra hajathana gitmeli bolan garry aýalyň ornuna geçdiler. Mendoza atylyp öldürildi.
Liggins kakasynyň yzyna eýerip, lukmançylykda karýera etmäge girişdi.
Ol akuşerlik okuwyny okap, 1959-njy ýylda Oklendiň Milli aýallar hassahanasynda işe başlady.
Liggins hassahanada işleýän döwründe eli degende wagtyndan ir dogulmaklygy öwrenip ugrady.
Onuň geçiren barlagy gormon goýberilse, bäbegiň düwünçek öýkeniniň ýetişmegini tizleşdirjekdigini görkezdi.
Sinhua habarlar gullugy hökümet derňewçileriniň çarşenbe güni iki sany uçuş ýazga geçirýän "gara gutyny" tapandygyny habar berdi.
Göreşçi ýoldaşlary hem Luna gynanç bildirdi.
"Luna Ekstremiň ilkinji şa zenanydy. Meniň ilkinji menejerimdi. Ol iki aýyň gijesinde aradan çykdy. Edil özi ýaly örän üýtgeşik. Güýçli aýaldy" diýip, Tommy Drimer aýtdy.
Dastin "Goldast" Rannels: "Luna meniň ýaly geňdi, belki hasam beterdi ... ony söýýärin we küýsärin ... has gowy ýerde bolar diyen umydym bar" diýip, teswir berdi.
2010-njy ýyldaky federal saýlawdan öň pikiri soralan 1 400 adamyň arasynda Awstraliýanyň respublika bolmagyna garşy çykýanlaryň sany 2008-nji ýyldan bäri 8 göterim artdy.
Wagtlaýyn premýer-ministr Julia Gillard 2010-njy ýyldaky federal saýlaw kampaniýasynda şa zenan Ýelizaweta II-iň hökümdarlygy gutaransoň Awstraliýanyň respublika bolmalydygyna ynanýandygyny öňe sürdi.
Pikir soraşma gatnaşanlaryň 34 göterimi şa zenan Ýelizaweta II-iň Awstraliýanyň iň soňky monarhy bolmagyny isläp, şol pikiri paýlaşýar.
Pikir soraşmanyň iň çetlerinde, pikiri soralanlaryň 29 göterimi Awstraliýanyň mümkin boldugyça tiz respublika bolmalydygyna ynanýar, 31 göterimi bolsa, Awstraliýa hiç wagt respublika bolmaly däl diýip hasaplaýar.
Olimpiýa altyn medalynyň eýesi Arkalaşygyň oýunlarynda 100m we 200m aralyga erkin usulda we üç estafeta ýaryşynda ýüzmelidi, ýöne fiziki taýýarlygy baradaky şikaýatlary sebäpli şübhe döredýär.
Ol öz agyrysyny ýeňmek üçin gerek bolan dermanlary Oýunlarda gadagan edilendigi sebäpli alyp bilmedi.
Merkezi Missuri uniwersitetiniň matematigi we kompýuter ylymlarynyň professory Kurtis Kuper 25-nji ýanwarda şu güne çenli mälim bolan iň uly ýönekeý sanyň üstüni açdy.
Fewral aýynyň başyna çenli birnäçe adam dürli enjamlar hem-de programma üpjünçiligi bilen bu açyşy tassyklady we ol sişenbe güni yglan edildi.
Ähtimal, kometalar Ýere beloklary emele getirip we ýaşaýşy goldap bilýän organik maddalar bilen bir hatarda suwy getirmegiň çeşmesi bolandyr.
Kometalar Ýer bilen birçaklar çakyşandygy sebäpli, alymlar planetalaryň emele gelşine, ylaýta-da Ýeriň nähili emele gelendigine düşünmäge umyt edýär.
53 ýaşly Kuomo öz häkim wezipesine şu ýylyň başynda başlady we geçen aý jynsdaş nikany kanunylaşdyrmak baradaky kanun taslamasyna gol çekdi.
Ol myş-myşlary "syýasy ýaňrama we akmaklyk" diýip atlandyrdy.
Onuň 2016-njy ýylda prezidentlige dalaş etjekdigi barada gep-gürrüň bar.
Federal awiasiýa müdirliginiň aýtmagyna görä, "NextGen" ulgamy uçarlara has gysga ugurlara uçmaga, her ýyl millionlarça gallon ýangyç tygşytlamaga we uglerod zyňyndylaryny azaltmaga mümkinçilik berýän ulgamdyr.
Ol köne ýer-radar-esasly tehnologiýa derek hemra-esasly tehnologiýadan peýdalanyp, howa hereketini dolandyryjylara uçarlary has takyk gönükdirmäge we uçarmanlara has takyk maglumat üpjün etmäge mümkinçilik berýär.
Wemblide hiç hili goşmaça ulag hereket etmez we ýerüsti otlular saklanmaz, awtoulag duralgasy we ulag-goýuş-ýolagçylyk desgalary bolsa, ýer üstünde elýeterli bolmaz.
Ulag ýetmezçiligi baradaky howatyrlanma oýnuň toparyň janköýerleri gatnaşmazdan ýapyk gapylaryň aňyrsynda geçirilmek ähtimallygyny artdyrdy.
"Science" žurnalynda penşenbe güni neşir edilen ylmy-barlagda Ekwadoryň Galapagos adalarynda täze bir guş görnüşiniň emele gelendigi habar berildi.
Bu prosesiň has uzaga çekýändigine ynanylýan-da bolsa, Amerikanyň Birleşen Ştatlarynyň Prinston uniwersitetiniň we Şwesiýanyň Uppsala uniwersitetiniň ylmy-barlagçylary endemik Darwin wýurkasy bolan Geospiza fortes bilen gelmişek kaktus wýurkasy bolan Geospiza conirostris ikisiniň jübütleşendigi sebäpli bary-ýogy iki nesilde ewolýusiýa geçiren täze görnüşiň peýda bolandygy barada habar berdiler.
Altyny ähli görnüşdäki şekillere salmak mümkindir. Ony togalap, ownujak şekillere-de öwrüp bolýar.
Ony büküp we örüp bolýan inçe sime öwürmek mümkindir. Ony çekiçläp ýa-da listlere öwrüp hem bolýar.
Ony ýukajyk edip, başga metalyň ýüzüne çaýyp hem bolýar. Ony şeýle bir ýukaldyp bolýar welin, ol käte "şekillendirmeli golýazmalar" diýilýän kitaplardaky elde çekilen suratlary bezemekde hem ulanylypdyr.
Oňa himiki maddanyň pH görkezijisi diýilýär. Gyzyl kelemiň şiresini ulanyp görkeziji ýasap bilersiňiz.
Kelem şiresi himiki maddanyň näçeräk turşudygyna ýa-da esasydygyna (aşgarly) baglylykda reňkini üýtgedýär.
pH derejesi synag edilýän himiki maddadaky wodorod (pH-yň H-y) ionlarynyň mukdary esasynda görkezilýär.
Wodorod ionlary öz elektronlaryny aýryp taşlan protonlardyr (sebäbi wodorod atomlary bir protondan we bir elektrondan durýar).
Iki gury külkäni bilelikde garyşdyryň, soňra olary arassa, çygly eller bilen gysyp, top ýasaň.
Eliňizdäki çyglylyk onuň daşky gatlaklary bilen täsirleşip, ýakymly bolar we özboluşly gabyjak emele getirer.
Harappa we Mohenjo-daro şäherlerinde her öýde diýen ýaly çylşyrymly lagym ulgamyna birikdirilen, suw akdyrylýan hajathana bardy.
Gresiýanyň Krit we Santorini adalarynyň minoa şäherlerindäki jaýlarda lagym ulgamlarynyň galyndylary tapyldy.
Gadymy Müsürde, Persiýada we Hytaýda hem hajathanalar bolupdyr. Rim siwilizasiýasynda hajathanalar kämahal erkekler bilen aýallaryň bilelikde barýan köpçülik hammamlarynyň bir bölegi bolupdyr.
Müňlerçe mil uzakdaky birine jaň edeniňizde, hemradan peýdalanýarsyňyz.
Ol jaňy kosmosdaky hemra alýar we dessine diýen ýaly yzyna serpikdirýär.
Hemra kosmosa raketa arkaly iberildi. Alymlar kosmosda teleskoplardan peýdalanýar, çünki Ýeriň atmosferasy yşygyň we görşümiziň bir bölegini ýoýýar.
Kosmosa hemra ýa-da teleskop ýerleşdirmek üçin, boýy 100 futdan geçýän äpet raketa gerek bolýar.
Tigir dünýäni akyla sygmajak görnüşlerde özgertdi. Tigiriň biziň üçin bitiren iň uly işi gatnawy has ýeňilleşdirip we çaltlaşdyryp bermegidir.
Ol bize otlyny, awtoulagy we başga-da köp ulag serişdelerini getirdi.
Olardan aşakda towşanlardan antiloplara we sugunlara çenli orta göwrümli awlary iýýän has orta göwrümli pişikler bardyr.
Iň soňunda bolsa, mör-möjekler, gemrijiler, hažžyklar we guşlar ýaly birgiden ownuk awlary iýýän köp sanly pişikler (şol sanda tazygan öýdeçi pişikler) bardyr.
Olaryň üstünligi orun baradaky düşünjeleri bolup durýar, ol her bir pişigi beýlekiler bilen bäsleşmekden saklap galýan ýörite işdir.
Ýolbarslar süri diýilýän uly toparlar bolup ýaşaýan iň sosial pişiklerdir.
Sürüler birden üçe çenli garyndaş uly erkekden, otuz sana barýança eneden we çagalardan ybaratdyr.
Eneler köplenç biri-biriniň ýakyn garyndaşy bolup, uýalardan we gyzlardan ybarat uly maşgala emele getirýärler.
Ýolbars sürüleri edil möjekleriň ýa-da itleriň ordasy ýaly hereket edýär, ol haýwanlaryň häsiýeti haýran galdyryjy derejede ýolbarslaryňka meňzeşdir (ýöne başga uly pişikleriňkä däl), şeýle hem, ol öz awlary üçin diýseň ölüm howpludyr.
Etli-ganly türgen bolan gaplaň dyrmaşyp (onçakly bolmasa-da), ýüzüp, uzak aralyga böküp we güýçli adamyň bäş esse güýji bilen çekip bilýär.
Gaplaň ýolbarslar, alajagaplaňlar we ýaguarlar bilen şol bir topara (Panthera jynsy) degişlidir. Şu dört pişik arlap bilýän ýeke-täk pişiklerdir.
Gaplaňyň arryldysy ýolbarsyň bogazyna sygdygyndan arlaýşy ýaly bolman, eýsem hyrryldyly, gykylykly sözlerden ybarat sözleme has çalymdaşdyr.
Oselotlar ownuk jandarlary iýmegi gowy görýär. Olar başarsalar maýmynlary, ýylanlary, gemrijileri we guşlary tutýar. Oselotyň awlaýan jandarlarynyň hemmesi diýen ýaly özünden gaty kiçidir.
Alymlar oselotlar iýjek (awlajak) jandarlaryny olaryň gezen ýerlerini ysgaşdyryp, ys almak arkaly yzarlap tapýarlar diýip hasaplaýar.
Olary gijeki görüş arkaly garaňkyda diýseň gowy görýärler hem-de juda assyrynlyk bilen hereket edýärler. Oselotlar öz awuny daşky gurşaw bilen garyşyp, onuň üstüne duýdansyz topulyp awlaýarlar.
Haçan-da janly-jandarlaryň kiçi topary (kiçi populýasiýa) özleriniň esasy populýasiýasyndan aýrylanda (mysal üçin, dag gerşinden ýa-da derýadan geçseler ýa-da aňsatlyk bilen yza dolanyp bolmajak täze ada göçseler), olar köplenç öňküsinden başgaça gurşawa baryp düşýärler.
Şol täze gurşawda dürli resurslar we dürli bäsdeşler bardyr, şol sebäpli täze populýasiýanyň öňkülerinden has güýçli bäsdeş bolmagy üçin oňa dürli aýratynlyklar ýa-da uýgunlaşmalar zerur bolar.
Ilkibaşdaky populýasiýa düýbünden üýtgemedi, şonda-da olara edil öňküsi ýaly uýgunlaşmalar zerur.
Wagtyň geçmegi bilen, täze populýasiýa öz täze gurşawyna uýgunlaşdygyça, olar ozalky populýasiýa barha we barha az meňzäp başlaýar.
Ahyrsoňy, müňlerçe ýa-da hatda millionlarça ýyl geçensoň, ol iki populýasiýa şeýle bir başgaça görner welin, olary şol bir görnüş diýip atlandyryp bolmaz.
Biz ýöne bir täze görnüşiň emele gelmegini aňladýan bu prosese görnüşleşme diýip at berýäris. Görnüşleşme ewolýusiýanyň gutulgysyz netijesi bolup, onuň örän möhüm bölegidir.
Ösümlikler adamlaryň dem alýan kislorodyny öndürýär we adamlaryň çykarýan (ýagny demi bilen çykarýan) kömürturşy gazyny özlerine siňdirýär.
Ösümlikler öz iýmitini fotosintez arkaly Günden öndürýär. Olar kölege hem salýar.
Biz jaýlarymyzy ösümliklerden gurýarys we ösümliklerden eşik tikýäris. Iýýän azyklarymyzyň köpüsi ösümliklerdir. Ösümlikler bolmasa, haýwanlar diri galyp bilmezdi.
Mozazawr öz eýýamynyň aňrybaş ýyrtyjysy bolupdyr, şol sebäpli ol gaýry mozazawrlardan başga hiç zatdan heder etmändir.
Onuň uzyn eňeginde 70 gowrak päki ýaly ýiti dişi bolup, kentlewüginde ýene bir diş toplumy ýerleşipdir, bu bolsa oňa sataşan hiç bir zadyň gaçyp gutulmagynyň mümkin bolmandygyny aňladypdyr.
Anyk bilmeýäris, ýöne onuň çarşak şekilli diliniň bolan bolmagy mümkin. Ol pyşdyllar, iri balyklar, başga mozazawrlar bilen iýmitlenipdir, onuň hatda kannibalçylyk eden bolmagy hem ähtimal.
Ol suwa girýän hemme zada hem topulypdyr; hatda tirannozawr ýaly äpet dinozawr hem oňa bäs gelip bilmändir.
Azyklarynyň köpüsi bilen tanyş hem bolsak, rimlileriň geň-taň ýa-da üýtgeşik, şol sanda ýabany ýekegapan, tawus, ulitkalar we sonýa diýilýän gemriji görnüşi goşulýan meýlis naharlarynda öz paýy bolupdyr.
Ýene bir tapawut, ol hem garyplar we aýallar öz naharyny oturgyçda oturyp iýýän bolsa, baý erkek adamlar bilelikde meýlis gurap, naharlaryny tirsekläp ýatyp iýmegi halapdyr.
Gadymy rim naharlarynda soňraky asyrlarda Amerikadan ýa-da Aziýadan Ýewropa gelen azyk önümleri bolan däldir.
Meselem, olarda ne mekgejöwen, ne pomidor, ne-de ýeralma ýa-da kakao bolupdyr, ýekeje gadymy rimli hem hindi towugyny dadyp görmändir.
Wawilonlylar öz her bir hudaýlary üçin hudaýyň öýi hasap edilýän baş ybadathana gurupdyr.
Adamlar hudaýlara gurbanlyklar getiripdir, ruhanylar bolsa, dabaralaryň we baýramçylyklaryň üsti bilen hudaýlaryň zerurlyklaryny kanagatlandyrmaga dyrjaşypdyr.
Her ybadathanada açyk ybadathana howlusy, soňra bolsa, diňe ruhanylaryň girip bilýän içerki sygynagy bolupdyr.
Kämahal ybadathanalaryň düzüminde zigguratlar diýilýän ýörite piramida şekilli diňler salnypdyr.
Diňiň depesinde hudaý üçin ýörite sygynak ýerleşipdir.
Orta Gündogaryň ýyly klimatynda jaý onçakly möhüm bolmandyr.
Iwrit maşgalasynyň durmuşynyň aglabasy açyk howada geçipdir.
Aýallar howluda nahar bişiripdir; dükanlar köçä garap duran açyk tekjeler görnüşinde eken. Jaýlary gurmak üçin daş ulanylypdyr.
Kengan ýurdunda uly tokaýlar ýokdy, şol sebäpli tagta çendenaşa gymmatdy.
Grenlandiýa selçeň göçülip gelnipdir. Skandinaw sagalarynda Erik Gyzylyň ganhorlyk sebäpli Islandiýadan sürgün edilendigi we günbatara tarap has aňyrlygyna syýahat edende, Grenlandiýany tapandygy hem-de oňa Grenlandiýa diýip at goýandygy gürrüň berilýär.
Onuň bu açyşyna garamazdan, şol döwürde eskimos taýpalary bu ýerde eýýäm ýaşap ýördüler.
Her bir ýurt "skandinaw" hem bolsa, Daniýanyň, Şwesiýanyň, Norwegiýanyň we Islandiýanyň ilatynyň, korollarynyň, däpleriniň we taryhynyň arasynda köp tapawutlar bardy.
"Milli hazyna" filmine tomaşa eden bolsaňyz, Garaşsyzlyk jarnamasynyň arka ýüzüne hazyna kartasy ýazylandyr öýtmegiňiz mümkin.
Emma, ol çyn däldir. Ol resminamanyň arkasyna ýazylan bir zat bar bolsa-da, ol hazyna kartasy däldir.
Garaşsyzlyk jarnamasynyň arkasyna "4-nji iýul, 1776 seneli Garaşsyzlyk jarnamasynyň asyl nusgasy" diýen sözler ýazylandy. Ol tekst resminamanyň iň aşagynda başaşak görünýär.
Ony kimiň ýazandygyny hiç kim anyk bilmese-de, ol uly pergament resminamanyň öz ömrüniň ilki başynda ýygnap goýmak üçin togalanylandygy mälimdir (onuň ölçegi 29¾ dýuýma 24½ dýuýmdy).
Şeýlelikde, megerem, ol bellik ýöne bir etiketka hökmünde goşulypdy.
Normandiýa goşun düşürilmegi we soňraky söweşler Fransiýanyň demirgazygyny azat etdi, ýöne günortasy entek azat däldi.
Ol "Wişi" fransuzlary tarapyndan dolandyrylýardy. Olar 1940-njy ýylda nemesler bilen ýaraşyk baglaşyp, basybalyjylara garşy göreşmäge derek, olar bilen işleşipdiler.
1940-njy ýylyň 15-nji awgustynda soýuzdaşlar günorta Fransiýa çozup girdiler, ol çozuşa "Dragun operasiýasy" diýlip, at goýuldy.
Bary-ýogy iki hepdäniň içinde amerikanlar we erkin fransuz goşunlary günorta Fransiýany azat edip, Germaniýa tarap öwrüldiler.
Siwilizasiýa bilelikde ýaşaýan we işleýän adamlaryň ep-esli uly topary bolan jemgyýet tarapyndan paýlaşylýan özboluşly medeniýetdir.
Siwilizasiýa sözi latynça "civilis" sözünden gelip çykyp, "raýatlyk" diýmegi aňladýar, ol latynça "civis", ýagny "raýat" we "civitas", ýagny "şäher" ýa-da "şäher-döwlet" sözleri bilen baglanyşykly bolup, belli bir derejede jemgyýetiň göwrümini hem kesgitleýär.
Şäher-döwletler milletleriň düýbüni tutujylardyr. Siwilizasiýa medeniýeti bilimiň birnäçe nesilläp geçirilmegini, uzak wagtlaýyn medeniýet aýak yzynyň galmagyny we adalatly ýaýramagyny göz öňünde tutýar.
Ownuk medeniýetler ýygy-ýygydan degişli taryhy subutnama galdyrman ýitip gidýär we hakyky siwilizasiýalar hökmünde ykrar edilmeýär.
Garaşsyzlyk urşy döwründe on üç sany ştat, ilki bilen, Konfederasiýa maddalaryna laýyklykda ýeke-täk komponenti Kongres bolan gowşak merkezi hökümet döretdi.
Kongresiň salgyt salmaga hiç hili ygtyýarlygy ýokdy we ol milli ýerine ýetiriji ýa-da kazyýet häkimiýetiniň ýokdugy sebäpli, öz ähli namalarynyň berjaý edilmegini üpjün etmek üçin, köplenç bile işleşmäge göwünjeň bolmadyk ştat häkimiýetlerine bil baglaýardy.
Onuň ştatlaryň arasyndaky salgyt kanunlaryny we tarifleri ýatyrmaga-da ygtyýarlygy ýokdy.
Maddalara düzediş girizmek üçin ähli ştatlaryň biragyzdan ylalaşmagy talap edilýärdi, ştatlar bolsa, merkezi hökümete şeýle bir biperwaý garaýardylar welin, olaryň wekilleri köplenç ýerinde bolmaýardy.
Italiýanyň milli futbol ýygyndysy Germaniýanyň milli futbol ýygyndysy bilen bir hatarda dünýäniň iň üstünlükli topary bolup durýar, olar 2006-njy ýylda FIFA-nyň dünýä kubogynda çempion boldular.
Meşhur sportlara futbol, ​​basketbol, ​​woleýbol, suw polosy, gylyçlaşmak, regbi, welosport, buz hokkeýi, rolikli hokkeý we Formula 1 awtoulag ýaryşy degişlidir.
Gyşky sportlar demirgazyk sebitlerde iň ýörgünli bolup, italýanlar halkara oýunlara we Olimpiýa ýaryşlaryna gatnaşýar.
Ýaponiýa 7000 töweregi adany (iň ulusy Honşu) öz elinde saklamak bilen, dünýäde iň uly 7-nji adadyr!
Ýaponiýada bar bolan adalar toplumy/topary sebäpli, Ýaponiýa köplenç geografik nukdaýnazardan "arhipelag" diýilýär.
Taýwanyň başlangyjy XV asyrda geçip barýan ýewropaly deňizçiler tarapyndan adanyň ady Ilýa Formoza ýa-da owadan ada diýip ýazylanda başlanýar.
1624-nji ýylda Gollandiýanyň Gündogar Hindistan kompaniýasy Taýwanyň günorta-günbatarynda baza gurup, ýerli galla öndürmek usullaryny üýtgedip başlaýar we öz tüwi hem-de şeker plantasiýalarynda işletmek üçin, hytaýly işçileri işe alýar.
1683-nji ýylda Sin dinastiýasynyň (1644-1912) goşunlary Taýwanyň günbatar we demirgazyk kenarýaka sebitlerini eýeläp, 1885-nji ýylda Taýwany Sin imperiýasynyň welaýaty hökmünde yglan etdi.
1895-nji ýylda Birinji hytaý-ýapon urşunda (1894-1895) ýeňlişe sezewar bolansoň, Sin hökümeti Şimonoseki ylalaşygyna gol çekip, şonuň esasynda Taýwanyň üstünden höküm sürmek ygtyýarlygyny Ýaponiýa berýär, ol bolsa adany 1945-nji ýyla çenli dolandyrýar.
Maçu-Pikçu üç sany esasy ymaratdan, ýagny Intihuatanadan, Gün ybadathanasyndan we Üç penjireli otagdan ybaratdyr.
Toplumyň çetlerindäki binalaryň aglabasy syýahatçylara olaryň aslynda nähili bolandygy hakynda has gowy düşünje bermek üçin täzeden guruldy.
1976-njy ýyla çenli Maçu-Pikçunyň otuz göterimi dikeldildi we dikeldiş şu günki güne çenli dowam edýär.
Mysal üçin, dünýäde iň köp ýaýran hereketsiz surat fotografiýasynyň formaty 35 mm bolup, ol analog plýonkaly döwrüň ahyrynda iň agdyklyk eden plýonka boldy.
Ol häzirem öndürilýär, ýöne has möhüm tarapy, onuň ölçeg gatnaşygy sanly kameralaryň surat sensory formatlary tarapyndan miras alyndy.
Aslynda, biraz haýran galdyryp, 35 mm formatyň ini 36 mm we boýy 24 mm bolup durýar.
Şol sebäpli, bu formatyň ölçeg gatnaşygy 3:2 diýlip aýdylýar (iň ýönekeý bitin san almak üçin on ikä bölmek arkaly).
Giň ýaýran formatlaryň (meselem, APS format maşgalasy) köpüsi şol ölçeg gatnaşygyna deňdir ýa-da örän ýakyndyr.
Köp betniýetli ulanylýan we köplenç üstünden gülünýän üçden biri kadasy suratda tertip-düzgün ölçegini saklamak bilen dinamizm döredýän ýönekeý bir gollanmadyr.
Onda esasy obýekt üçin iň täsirli ýeriň suraty dikligine we keseligine üç bölege bölýän çyzyklaryň kesişýän ýeridigi aýdylýar (mysala serediň).
Ýewropa taryhynyň şol döwründe baýlygy artan we kuwwatlanan katolik buthanasy ýiti göz astyna alyndy.
Hristian dini müň ýyldan gowrak wagtyň dowamynda, dilleriniň we däp-dessurlarynyň dürli bolmagyna garamazdan, Ýewropa döwletleriniň başyny jemläp saklady.
Onuň çuňňur güýji koroldan garamaýak adama çenli hemmelere öz täsirini ýetirdi.
Esasy hristian ýörelgeleriniň biri hem, baýlygyň ejir çekmekligi we garyplygy ýeňletmek üçin ulanylmagydyr, hem-de buthananyň pul serişdeleriniň hut şol sebäpden ötri bardygydyr.
Buthananyň merkezi häkimiýeti müň ýyl gowrak wagtlap Rimde ýerleşdi we häkimiýet bilen puluň bir ýerde şeýle jemlenmegi köp adamlarda bu ýörelgäniň berjaý edilýändigine şübhe döretdi.
Harby hereketler başlanyp, köp wagt geçmänkä Britaniýa Germaniýanyň deňiz gabawyna başlady.
Bu gabaw soňky iki asyrdaky birnäçe halkara ylalaşyk tarapyndan kodifisirlenen umumy ykrar edilen halkara hukugy bozýan-da bolsa, ol strategiýa netijeli bolup çykdy we möhüm harby hem-de raýat üpjünçilikleriniň öňüni kesdi.
Britaniýa islendik gämileriň okeanyň tutuş böleklerine girmegine ýol bermezlik üçin halkara suwlary minalap, hatda bitarap gämilere-de howp saldy.
Bu taktika çäkli gaýtawul berilýändigi sebäpli, Germaniýa özüniň çäklendirilmedik suwasty gämiler urşuna şoňa meňzeş gaýtawul berilmegine garaşýardy.
1920-nji ýyllarda raýatlaryň we ýurtlaryň aglabasynyň agdyklyk edýän garaýyşlary pasifizm hem-de izolýasiýa baradady.
Ýurtlar Birinji jahan urşy döwründe urşuň elhençliklerini we wagşyçylyklaryny görensoňlar, geljekde şuňa meňzeş ýagdaýdan gaça durmak islediler.
Tesla 1884-nji ýylda Nýu-Ýorkdaky "Edison" kompaniýanyň iş teklibini kabul etmek üçin Amerikanyň Birleşen Ştatlaryna göçdi.
Ol ABŞ-a gelende, öz adyna 4 senti, şygyr kitaby we Çarlz Batçeloryň (öňki işindäki başlygy) Tomas Edisona ýazan hödürnamasy bardy.
Gadymy Hytaýda dürli zamanalary görkezmegiň özboluşly usuly bardy; Hytaýyň ösüşiniň her bir tapgyry ýa-da häkimiýetdäki her bir maşgala aýratyn dinastiýa bolupdyr.
Her dinastiýanyň hem welaýatlara bölünen durnuksyz zamanasy bolupdyr. Ol zamanalaryň iň meşhury Han we Szin dinastiýalarynyň arasynda 60 ýyl dowam eden Üç Patyşalyk zamanasy bolupdyr.
Şol döwürleriň dowamynda tagt ugrunda söweşýän asylzadalaryň arasynda gazaply uruşlar bolup geçipdir.
Üç Patyşalyk Gadymy Hytaýyň taryhynda iň gandöküşikli döwürleriň biri bolup, Sianyň uly köşgündäki iň ýokary wezipäni eýelemek üçin müňlerçe adam jan beripdir.
Metrik ulgamyň ulanylmagy, absolýutizmden respublikançylyga geçmek, milletçilik we ýurduň ýeke-täk hökümdara däl-de, halka degişlidigine ynanmak ýaly köp sanly jemgyýetçilik we syýasy täsirler bardyr.
Şeýle hem, Rewolýusiýadan soň, hünärler ähli erkek dalaşgärlere açylyp, iň hyjuwly we başarjaň adamlaryň öňe gitmegine mümkinçilik berildi.
Käbirleri harby gulluga gidýär, sebäbi synpa esaslanýan goşun çinleri indi başarnyga esaslanýar.
Fransuz rewolýusiýasy başga ýurtlaryň ezilýän işçi synpynyň köp adamlaryny öz rewolýusiýalaryna başlamaga hem ruhlandyrdy.
Muhammet şu dünýewi durmuşyň çäginden aňyrdaky meseleler bilen çuňňur gyzyklanypdyr. Ol pikir ýöretmek üçin, “Nur” (yşyk) dagyndaky “Hira” diýilýän gowagyna ýygy-ýygydan barypdyr.
Wagtyň synagyndan aman galan gowagyň özi Muhammediň ruhy taýdan meýil edýän taraplarynyň örän janly suratyny berýär.
Mekgäniň demirgazygyndaky daglaryň birinde ýerleşýän ol gowak dünýäniň galan böleginden doly üzňedi.
Aslynda, ol onuň bardygyny bilýän adama hem aňsat tapdyrmaýar. Gowagyň içine gireniňden soň, ol ýerde doly üzňelik bolýar.
Ýokardaky arassa, owadan asmandan we degre-daşy gallap oturan daglardan başga hiç zat görünmeýär. Gowagyň içinde dünýä degişli örän sähelçe zady görüp ýa-da eşidip bolýar.
Gizadaky Beýik piramida şu güne çenli saklanyp galan dünýäniň ýedi täsinliginiň diňe biridir.
Miladydan öňki üçünji asyrda müsürliler tarapyndan salnan Beýik piramida aradan çykan faraonyň hormatyna gurlan köp sanly uly piramida desgalarynyň biridir.
⁣Müsüriň Ölüler jülgesindäki Giza platosy ýa-da "Giza nekropoly" birnäçe piramidadan (beýik piramida şolaryň iň ulusy), birnäçe kiçi guburdan, birnäçe ybadathanadan we beýik Sfinksden ybaratdyr.
Beýik piramida faraon Hufunyň hormatyna döredildi we kiçiräk piramidalaryň, guburlaryň hem-de ybadathanalaryň aglabasy Hufunyň aýallarynyň we maşgala agzalaryny hormatyna guruldy.
Skripkanyň "ýokarky kemençe" belgisi V harpy, "aşaky kemençe belgisi" bolsa, aşaky tarapy ýok ýaý ýa-da kwadrat ýaly görünýär.
Ýokarky diýmek uçdan başlap, kemençäni itmelidigiňizi aňladýar, aşaky diýmek bolsa, gurbagadan (eliň kemençäni tutýan ýerinden) başlap, kemençäni çekmelidigiňizi aňladýar.
Ýokarky kemençe adatça has ýumşak ses çykarýar, aşaky kemençe bolsa has güýçli we dogumly bolýar.
Öz belgileriňizi galam bilen arkaýyn ýazyň, ýöne çap edilen kemençe belgileriniň sazlaýyn sebäbiniň bardygyny, şol sebäpli olara adatça hormat goýulmalydygyny ýadyňyzdan çykarmaň.
Zähresi ýarylan korol Lui XVI, şa zenan Mariýa Antuanetta, olaryň iki sany ýaş çagasy (11 ýaşly Mariýa Tereza we dört ýaşly Lui Şarl) we korolyň aýal dogany Madam Ýelizaweta 1789-njy ýylyň 6-njy oktýabrynda bazarçy aýallaryň mähellesi tarapyndan Wersaldan Pariže dolanmaga mejbur edildi.
Olar daş-töwerekleri korolyň we şa zenanyň garşysyna gygyryşyp, haýbat atýan adamlaryň mähellesi bilen gurşalan karetada Pariže tarap yzlaryna ugradylar.
Adamlaryň mähellesi korol bilen şa zenany karetanyň penjirelerini giňden açmaga mejbur etdi.
Haýsydyr bir pursatda mähelläniň bir agzasy zähresi ýarylan şa zenanyň öňünde Wersalda öldürilen şalyk gwardiýaçysynyň kellesini bulaýlady.
Amerikan imperializminiň Filippinleri basyp almak üçin eden harby çykdajylary filippinlileriň özleri tarapyndan tölenildi.
Olar çykdajylaryň uly bölegini tölemek üçin ABŞ-nyň kolonial režimine salgytlary, şeýle hem, Wol-strit bank jaýlarynyň üsti bilen filippin hökümetiniň adyndan goýlan obligasiýalaryň göterimini tölemäge mejbur boldular.
Elbetde, filippin halkynyň uzaga çeken ekspluatasiýasyndan alnan super düşewüntler amerikan imperializminiň esasy girdejilerini emele getirdi.
Tampliýerlere düşünmek üçin, bu ordeniň döredilmegine alyp baran kontekste düşünmeli.
Wakalaryň bolup geçen eýýamyna, adatça, Ýewropa taryhynyň 11, 12 we 13-nji asyrlardaky döwri (miladynyň 1000-1300-nji ýyllary) bolan Ýokary Orta asyrlar diýilýär.
Ýokary Orta asyrlardan öň Irki Orta asyrlar, soňra bolsa däbe görä 1500-nji ýyl töweregi gutarýan Giçki Orta asyrlar boldy.
Tehnologik determinizm, iş ýüzünde, tehnologik itergiden we tehnologik hökmanylykdan başlap, adam ykbalynyň ylmy kanunlar hem-de olaryň tehnologiýada ýüze çykmagy bilen baglanyşykly düýp logika esasynda kesgitlenýändigi baradaky berk düşünjä barýança köp dürli pikirleri öz içine alýan adalgadyr.
Tehnologik determinizmiň aglaba düşündirilişi iki sany umumy pikiri paýlaşýar: ýagny, tehnologiýanyň ösüşiniň özi medeni ýa-da syýasy täsiriň çäginden ep-esli derejede çykýan ýoldan ýöreýär we tehnologiýa, öz gezeginde, jemgyýetlere sosial taýdan şertlendirilen däl-de, eýsem dogabitdi bolup durýan "täsirleri" ýetirýär.
Mysal üçin, awtoulagyň hökmany suratda ýollaryň ösüşine eltýändigini aýtmak mümkin.
Emma, sähelçe awtoulag üçin ýurduň hemme ýerine ýol ulgamyny gurmak ykdysady taýdan amatly däl, şol sebäpli awtoulaga eýeçilik etmegiň çykdajysyny azaltmak maksady bilen önümçiligiň täze usullary işlenip düzülýär.
Köpçülikleýin awtoulag eýeçiligi ýollarda ýol-ulag hadysalarynyň köpelmegine hem eltýär, bu bolsa şikes ýeten bedenleri bejermek üçin saglygy goraýyşyň täze tärlerini oýlap tapmaklyga alyp barýar.
Romantizmde Gýote, Fihte we Şlegel ýaly ýazyjylardan alnan medeni determinizmiň uly elementi bardy.
Romantizmiň kontekstinde geografiýa şahslary emele getirdi hem-de wagt geçdigiçe şol geografiýa bilen baglanyşykly däp-dessurlar we medeniýet ýüze çykdy, olar bolsa, jemgyýetiň orny bilen sazlaşykly bolup, eden-etdilik bilen dakylýan kanunlardan has gowudy.
Edil Parižiň häzirkizaman dünýäsiniň moda paýtagty diýlip hasaplanyşy ýaly, Konstantinopola hem feodal Ýewropanyň moda paýtagty hökmünde garalýardy.
Onuň kaşaňlygyň merkezi hökmündäki şöhraty takmynan b.e. 400-nji ýylynda başlap, çak bilen b.e. 1100-nji ýylyna çenli dowam etdi.
Esasan, haçly ýörişe gatnaşyjylaryň Wizantiýanyň bazarlarynda hödürlenilýän harytlardan has gymmatly bolan ýüpekdir hoşboý ysly otlar ýaly sowgatlar bilen dolanyp gelmegi zerarly, on ikinji asyrda onuň statusy pese gaçdy.
Hut şol döwürde modanyň paýtagty diýen titul Konstantinopoldan Pariže geçdi.
Gotik stili X-XI asyrlar bilen XIV asyryň aralygyndaky döwürde iň ýokary derejesine ýetdi.
Ilkibaşda geýimler gündogardaky Wizantiýa medeniýetiniň güýçli täsirinde bolupdyr.
Emma, haýal aragatnaşyk kanallary zerarly günbatardaky stiller 25-30 ýyl yza galyp bilýärdi.
Orta asyrlaryň ahyryna golaý, Günbatar Ýewropa öz stilini ösdürip başlady. Şol zamananyň iň uly ösüşleriniň biri hökmünde, adamlar haçly ýörişleriň netijesinde eşiklerini ildirmek üçin iliklerden peýdalanyp başladylar.
Eklenç ekerançylygy diňe ekerançynyň we onuň maşgalasynyň zerurlyklaryny kanagatlandyrmaga ýeterlik azyk öndürmek üçin amala aşyrylýan ekerançylykdyr.
Eklenç ekerançylygy ekosebite mahsus bolan ýygnalyp goýlan tohumlary ekin dolanyşygy ýa-da hasyllylygy iň ýokary derejä ýetirmegiň beýleki birneme ýönekeý usullary bilen bilelikde ulanýan ýönekeý, köplenç organiki ulgamdyr.
Taryhy taýdan daýhanlaryň aglabasy eklenç ekerançylygy bilen meşgullandy we ol ösüp barýan ýurtlaryň köpüsinde henizem şeýledir.
Sub-medeniýetler özlerini jemgyýetçilik standartlary tarapyndan äsgerilmeýän hökmünde duýýan pikirdeş adamlary bir ýere jemleýär we olara şahsyýet duýgusyny ösdürmäge mümkinçilik berýär.
Sub-medeniýetler öz agzalarynyň ýaşy, etnik degişliligi, synpy, ýerleşýän ýeri we/ýa-da jynsy sebäpli tapawutlandyryjy bolup biler.
Sub-medeniýeti tapawutlanýan hökmünde kesgitleýän aýratynlyklar lingwistik, estetik, dini, syýasy, jynsy, geografik ýa-da birnäçe faktoryň birleşmesi bolup biler.
Sub-medeniýetiň agzalary köplenç modany, gylyk-häsiýeti we žargony öz içine alýan stili tapawutlandyryjy hem-de simwoliki ulanmak arkaly öz agzalygyny görkezýär.
Sosiallaşmagyň ähmiýetini görkezmek üçin ulanylýan iň köp ýaýran usullaryň biri hem, ulalýan wagtlary ulular tarapyndan idegsizlik, şumbagtlyk ýa-da bilkastlaýyn rehimsiz çemeleşme arkaly sosiallaşdyrylman galan birnäçe görgüli çaganyň ýagdaýyny görkezmekdir.
Şeýle çagalara "wagşy" ýa-da ýabany diýilýär. Käbir wagşy çagalar adamlar (köplenç öz ene-atalary) tarapyndan gabalyp goýlandyr; käbir halatlarda ol çaganyň şeýle taşlanylmagy ene-atanyň çaganyň çynlakaý intellektual ýa-da fiziki kemçiliginden ýüz öwürmegi zerarly ýüze çykýardy.
Wagşy çagalaryň taşlanylmazdan ýa-da gaçmazdan ozal çynlakaý çaga sütemine ýa-da trawma uçran bolmagy mümkindir.
Başgalaryny haýwanlaryň ösdürendigi öňe sürülýär; käbirleriniň ýabany tebigatda özbaşdak ýaşandygy aýdylýar.
Adam däl haýwanlar tarapyndan doly ýetişdirilende, wagşy çaga (fiziki çäklendirmeleriň çäginde) belli bir ideg edýän haýwanyň özüni alyp barşyna, mysal üçin onuň adamlardan gorkmagyna ýa-da pitiwa etmezligine bütinleý diýen ýaly meňzeş häsiýetleri görkezýär.
Taslama esasly öwrenmek ony has ýeňil we gyzykly edýän bolsa, sekileme bir ädim aňry geçýär.
Sekileme öwreniş usuly däl-de, eýsem täze kompýuter programmasyndan peýdalanmak ýa-da täze taslama başlatmak ýaly täze öwreniş tejribesini başdan geçirýän şahslara goldaw berýän kömek bolup durýar.
Sekiler wirtual hem, hakyky hem bolup bilýär, başgaça aýdylanda, mugallym sekiniň bir görnüşidir, Microsoft Office hem kiçijik skrepka adam ýalydyr.
Wirtual sekiler programma üpjünçiliginde gurnalgy bolup, olar okuwçynyň ýeke özüniň hötde gelmegi kyn bolup biljek proseduralar barada soraglary bermäge, olara gönükdirmäge we düşündirmäge niýetlenendir.
Çagalar idegsizlikden başlap, sütem edilmek we hatda gorkuzylyp talanmak ýaly dürli sebäplere görä goraýjy idege ýerleşdirilýär.
Hiç bir çaga terbiýeleýji, mähirli we bilimli däl şertlerde ulalmaly däldir, ýöne olar şeýle edýärler.
Biz goraýjy ideg ulgamyny şol çagalar üçin ygtybarly ýer hökmünde kabul edýäris.
Goraýjy ideg ulgamymyz howpsuz öýleri, mähirli terbiýeçileri, durnukly bilimi we ygtybarly lukmançylyk idegini üpjün etmelidir.
Goraýjy ideg olaryň ozal alnyp gaýdylan öýünde ýetmezçilik eden ähli zerurlyklaryny üpjün etmelidir.
Internet köpçülikleýin we şahys-ara aragatnaşygyň elementlerini birleşdirýär.
Internetiň üýtgeşik häsiýeti peýdalanyş we lezzet alyş çemeleşmesi taýdan goşmaça ölçeglere alyp barýar.
Meselem, “öwrenmek” we “sosiallaşmak” internet ulanmagyň möhüm motiwasiýalary hökmünde öňe sürülýär (James et al., 1995).
Auditoriýanyň websaýtlara bolan reaksiýalaryny barlap gören Eighmey we McCord (1998) tarapyndan “şahsy goşulyşmak” we “dowam edýän gatnaşyklar” motiwasiýanyň täze aspektleri hökmünde hem kesgitlenildi.
Wideo ýazgy ulanmaklyk mikro-keşpleriň, sanlyja millisekunt dowam edýän ýüz hereketleriniň düşündirilmeginde möhüm açyşlara eltdi.
Hususan-da, mikro-keşpleri dogry düşündirmek arkaly bir adamyň ýalan sözläp sözlemeýändigini anyklamagyň mümkindigi öňe sürülýär.
Oliwer Saks özüniň "Prezidentiň çykyşy" atly makalasynda beýnä zeper ýetmegi sebäpli aýdylýan söze düşünip bilmeýän adamlaryň muňa garamazdan ak ýüreklilige takyk baha berip biljekdigini görkezdi.
Ol hatda adamyň özüni alyp barşyny düşündirmekde şeýle ukyplaryň öýdeçi itler ýaly haýwanlarda-da bar bolmagynyň mümkindigini öňe sürýär.
Ýigriminji asyrda geçirilen barlagda genetiki dürlüleşmegiň iki howzunyň bardygy görkezildi: gizlin we äşgär.
Mutasiýa täze genetiki dürlüleşmäni goşýar, seçgi bolsa, ony äşgär dürlüleşmäniň howzundan aýyrýar.
Segregasiýa we rekombinasiýa dürlüleşmäni her bir nesilde iki howuzyň arasynda bir eýläk, bir beýläk geçirýär.
Adamlaryňka meňzeş iýmit siňdiriş ulgamy bar bolan primatyň sawannada öz aminokislota zerurlyklaryny elýeterli ösümlik çeşmelerinden kanagatlandyrmagy kyndyr.
Üstesine, muny etmezligiň çynlakaý netijeleri bardyr: ösüş depressiýasy, ýeterlik iýmitlenmezlik we ahyrynda ölüm.
Iň elýeterli ösümlik çeşmeleri ýapraklarda we kösüklilerde bar bolan proteinlerdir, ýöne olar bişirilmese, biziň ýaly primatlaryň siňdirmegi kyn düşýär.
Tersine, jandar önümlerini (garynjalar, termitler, ýumurtgalar) diňe bir siňdirmek ýeňil bolman, eýsem olar hemme gerekli aminokislotalary öz içine alýan köp möçberde beloklary hem üpjün edýär.
Ähli zatlar göz öňünde tutulanda ata-babalarymyz öz "protein meselesini" häzirki wagtda şimpanzeleriň sawannada edişi ýalyrak çözen bolsalar, geň galmaly däldiris.
Ukynyň bölünmegi adaty uky wagtyňyzyň dowamynda ýöriteläp oýanmak we gysga wagtdan soň (10-60 minut) uklamak prosesidir.
Ony sizi doly oýarmazdan huşuňyza getirmek üçin birneme asuda oýaryjy sagady ulanmak arkaly ýeňillik bilen amala aşyrmak mümkin.
Ukynyň arasynda sagady täzeden düzýäniňizi bilseňiz, ony otagyň beýleki tarapyna goýup, özüňizi ony öçürmek üçin ýorgandan çykmaga mejbur edip bilersiňiz.
Bioritme esaslanýan beýleki wariantlar ukudan öň köp suwuklyk (esasanam, mälim diuretik bolan suw ýa-da çaý) içmegi, adamy buşukmak üçin turmaga mejbur etmegi öz içine alýar.
Adamda bar bolan içerki rahatlygyň mukdary bedendäki we ruhdaky dartgynlyk bilen tersine baglanyşýar.
Dartgynlyk pes boldugyça, bar bolan ýaşaýyş güýji şonça pozitiw bolýar. Her bir adamyň absolýut rahatlyk we kanagat tapmak potensialy bardyr.
Her kim ýagtylanma ýetip biler. Bu maksada eltýän ýoluň öňünde duran ýeke-täk zat öz dartgynlygymyz we negatiwligimizdir.
Tibet buddizmi Buddanyň taglymatlaryna esaslanýar, ýöne olar mahaýana söýgüsiniň ýoly we ençeme hindi ýoga usuly arkaly giňeldildi.
Aslynda tibet buddizmi örän ýönekeýdir. Ol Kundalini ýogasyndan, meditasiýadan we ähli zady gurşaýan söýgi ýolundan ybaratdyr.
Kundalini ýogasynda ýoga duruşlary, dem alyş maşklary, mantralar we wizuallaşdyrmalar arkaly Kundalini (ýagtylanma energiýasy) oýarylýar.
Tibet meditasiýasynyň merkezi Ylahy ýogadyr. Dürli hudaýlary wizuallaşdyrmak arkaly energiýa kanallary arassalanýar, çakralar işjeňleşýär we ýagtylanma aňy döreýär.
Germaniýa Ikinji jahan urşunda umumy duşmandy, bu bolsa, SSSR bilen ABŞ-nyň arasyndaky hyzmatdaşlyga sebäp boldy. Urşuň gutarmagy bilen ulgamyň, prosesiň we medeniýetiň çaknyşmalary ýurtlaryň daşlaşmagyna eltdi.
Uruş gutaryp, iki ýyl geçensoň, öňki ýaranlar indi duşman bolup, sowuk uruş başlandy.
Ol geljekki 40 ýyllap dowam etdi we Afrikadan Aziýa barýança, Owganystanda, Kubada hem-de başga köp ýerlerde söweş meýdanlarynda wekil goşunlaryň arasynda hakyky görnüşde urşuldy.
1939-njy ýylyň 17-nji sentýabryna çenli polýak goragy eýýäm böwsüldi we ýeke-täk umyt rumyn plasdarmy bilen yza çekilip, täzeden düzülmek bolup durýardy.
Emma, Sowet Soýuzynyň Gyzyl goşunynyň 800 000 gowrak esgeriniň Riga parahatçylyk şertnamasyny, sowet-polýak çozmazlyk paktyny, şeýle hem başga ikitaraplaýyn we köptaraplaýyn halkara şertnamalary bozmak bilen, Polşanyň gündogar sebitlerine çozup, Belorussiýa we Ukrain frontlaryny döretmegi sebäpli, ol planlar bir gijede puja çykdy.
Harytlary daşamakda gämilerden peýdalanmak, gürrüňsiz, köp mukdarda adamlary we harytlary ummanlardan geçirmegiň iň netijeli usulydyr.
Harby-deňiz flotlarynyň wezipesi däpleýin görnüşde ýurduňyzyň öz adamlaryňyzy we harytlaryňyzy geçirmek ukybyny saklamagyny üpjün etmekden, şeýle hem, duşmanyňyzyň öz adamlaryny we harytlaryny geçirmegine päsgel bermekden ybaratdyr.
Soňky iň bellärlikli mysallaryň biri hem, Ikinji jahan urşunyň Demirgazyk Atlantik kampaniýasydy. Amerikalylar Britaniýa kömek etmek üçin adamlary hem-de materiallary Atlantik okeanyndan geçirmäge synanýardy.
Şol bir wagtyň özünde nemes harby-deňiz floty, esasan suwasty gämilerini ulanyp, bu hereketi duruzmaga dyrjaşýardy.
Eger Ýaranlar muny başarmasa, Germaniýa Ýewropanyň galanyny basyp alyş ýaly, Britaniýany hem basyp alyp bilerdi.
Megerem, geçiler ilkinji gezek takmynan 10 000 ýyl ozal Eýranyň Zagros daglarynda eldekileşdirilipdir.
Gadymy medeniýetler we taýpalar olary süýdüň, ýüňüň, etiň hem-de derileriň ýeňil çeşmesi hökmünde saklap başlady.
Öýdeçi geçiler umuman daglarda ýa-da beýleki öri meýdanlarynda gezýän sürülerde saklanylýardy, sürülere bolsa, köplenç çagalar ýa-da ýetginjekler bolan geçi çopanlary esewan edipdir, olar giňden tanalýan çopanlara çalym edýärdi. Mal bakmagyň şol usullary häzirki wagtda hem ulanylýar.
Tirkeg ýollary baryp XVI asyrda Angliýada guruldy.
Tirkeg ýollary bary-ýogy ugurdaş agaç tagtalardan ybarat bolsa-da, şol döwrüň birneme çarkandakly ýollaryna garanyňda, atlaryň has ýokary tizlige ýetmegine we has köp ýük çekmegine mümkinçilik berdi.
Relsleri ýerinde saklamak üçin kese agaçlar örän ir ulanyşa girizildi. Emma, kem-kemden, relsleriň üstüne demir zolak goýulsa, olaryň has netijeli boljakdygyna göz ýetirildi.
Ol adaty praktika öwrüldi, ýöne demir, arabalaryň agaç tigirlerinde has köp könelmä sebäp bolýardy.
Ahyrsoňy, agaç tigirler demir tigirler bilen çalşyryldy. 1767-nji ýylda ilkinji doly demir relsler ulanyşa girizildi.
Ulagyň ilkinji mälim görnüşi ýöremek bolup, adamlar iki million ýyl ozal Homo Erektusyň (dik durýan adam diýmegi aňladýar) ýüze çykmagy bilen dik ýöremäge başlady.
Olaryň atalary bolan "Australopithecus" endikleýin dik ýöremeýärdi.
4,2-3,9 million ýyl ozalky "Australopithecus" galyndylarynda iki aýakly ýöriteleşmeler duş gelýär, ýöne "Sahelanthropus-yň" ýedi million ýyl öň iki aýakda ýörän bolmagy mümkindir.
Biz ekologiýa taýdan has arassa durmuşda ýaşamaga başlap, daşky gurşaw hereketine goşulyp we hatda, geljekdäki kösençligi birneme azaltmak üçin aktiwistler bolup hem bileris.
Köp halatlarda ol edil simptomatik bejergä meňzeşdir. Emma, diňe wagtlaýyn çözgüt islemeýän bolsak, onda problemalaryň köküni tapyp, olary öçürmelidiris.
Adamzadyň ylmy we tehnologik ösüşleri sebäpli dünýäniň gaty üýtgändigi, şeýle hem, ilatyň aşa köpelendigi we adamzadyň isripçil ýaşaýandygy zerarly meseleleriň has-da ulalýandygy äşgärdir.
Kongres tarapyndan 4-nji iýulda kabul edilensoň, Kongresiň prezidenti Jon Hankok we sekretar Çarlz Tomson tarapyndan gol çekilen elýazma taslama birnäçe bina aňyrdaky Jon Dunlapyň çaphanasyna iberildi.
Gijäniň dowamynda, häzirki wagtda "Dunlap listleri" diýilýän 150 bilen 200 aralygynda nusga ýasaldy.
Resminamanyň ilkinji gezek köpçülige okalyşy Jon Nikson tarapyndan 8-nji iýulda Garaşsyzlyk zalynyň howlusynda geçirildi.
Biri 6-njy iýulda Jorj Waşingtona ýollanyldy, ol bolsa, ony 9-njy iýulda Nýu-Ýorkda öz goşunlaryna okady. Bir nusgasy 10-njy awgustda Londona baryp ýetdi.
Henizem bardygy mälim bolan 25 sany Dunlap listi resminamanyň saklanyp galan iň köne nusgalarydyr. El bilen ýazylan asyl nusga saklanyp galmady.
Şu günki günde köp paleontologlar dinozawrlaryň bir toparynyň diri galandygyna hem-de häzir hem ýaşaýandygyna ynanýar. Olara guşlar diýýäris.
Köp adamlar olary dinozawrlar diýip hasap etmeýär, sebäbi olaryň ýelekleri bar we uçup bilýärler.
Ýöne, şonda-da guşlarda dinozawra çalym edýän köp zatlar bar.
Olaryň teňňeli we dyrnakly aýaklary bar, ýumurtga guzlaýarlar we tirannozawr ýaly iki art aýakda ýöreýärler.
Häzirki wagtda ulanylýan ähli kompýuterler diýen ýaly ikilik sanlar görnüşinde kodlanylýan maglumatyň manipulýasiýasyna esaslanýar.
Ikilik san iki bahanyň diňe birine eýe bolup bilýär, ýagny 0 ýa-da 1, şol sanlara bolsa, kompýuter žargonyny ulanmak üçin ikilik sifrler ýa-da bitler diýilýär.
Içerki zäherlenme dessine ýüze çykman biler. Gaýtarmak ýaly alamatlar derrew anyklaýyş goýup bolmajak derejede umumydyr.
Içerki zäherlenmäniň iň gowy alamaty açyk duran derman gabynyň ýa-da zäherli hojalyk serişdeleriniň bardygy bolup biler.
Şol takyk zäheriň ýörite ilkinji kömek ediş görkezmeleri ýazylan etiketkasyny barlaň.
Möjejik adalgasy entomologlar tarapyndan mör-möjekleriň şu topary üçin resmi manyda ulanylýar.
Bu adalga adamlaryň üstünde ýaşamaga ýokary derejede uýgunlaşan mör-möjekler bolan tagtabitleri gadymy döwürlerden bäri tanamakdan gelip çykýar.
Ganhor möjejikler hem, tagtabitler hem nidikol jandarlar bolup, olar öz öýjüginde ýa-da hojaýynynyň üstünde ýaşamaga uýgunlaşandyr.
Amerikanyň Birleşen Ştatlarynda dagynyk sklerozyň (MS) takmynan 400 000 sany mälim wakasy bar bolup, ol ýaşrak we orta ýaşly ulularda iň öňdäki newrologik kesel bolup durýar.
Dagynyk skleroz kelle beýnisinden, oňurga ýiliginden we görüş nerwinden ybarat bolan merkezi nerw ulgamyna täsir edýän keseldir.
Geçirilen barlag aýallaryň dagynyk skleroz keseline ýolukmagynyň erkeklere garanyňda iki esse has ähtimaldygyny görkezdi.
Är-aýal bäbek ýetişdirmegiň öz bähbitlerine ýa-da çaganyň bähbidine däldigine karar edip biler.
Ol är-aýallar öz bäbegi üçin çagalyk edinmek meýilnamasyny saýlap biler.
Çaga edinmekde biologik ene-ata beýleki är-aýalyň çaga ene-ata bolup bilmegi üçin öz ene-atalyk hukuklaryny ýatyrýar.
Ylymyň esasy maksady dünýäniň nähili işleýändigini ylmy usul arkaly bilmeklikdir. Bu usul hakykatda ylmy barlaglaryň köpüsine ýol görkezýär.
Emma, ol ýeke däl, eksperiment geçirmek hem bar, we eksperiment soraglary bermek hem-de gözegçilikler etmek arkaly bir ýa-da birnäçe gipotezany aradan aýyrmakda ulanylýan synag bolup, ylmy barlaglara-da ýol görkezýär.
Tebigatçylar bilen filosoflar nusgawy tekstlere we ylaýta-da latynça Injile üns jemlediler.
Aristoteliň ylymyň, şol sanda psihologiýanyň ähli meseleleri baradaky garaýyşlary kabul edildi.
Grek dilini bilmek pese gaçdygyça, Günbataryň öz grek filosofik we ylmy köklerinden arasy üzüldi.
Fiziologiýada we özüňi alyp baryşda görülýän köp sanly ritmler köplenç endogen siklleriň barlygyna we olaryň biologik sagat arkaly önümçilik etmegine wajyp derejede baglydyr.
Ýöne bir daşarky döwürleýin signallara jogap bolmadyk döwürleýin ritmler köp janly-jandarda, şol sanda bakteriýalarda, kömeleklerde, ösümliklerde we haýwanlarda resminamalaýyn görkezildi.
Biologik sagatlar, hatda daşarky signallar bolmasa-da, erkin işleýän siklleme döwrüni dowam etdirjek öz-özüni saklaýan ossillýatorlar bolup durýar.
Herşi bilen Çeýziň eksperimenti DNK-nyň genetik materialdygy baradaky öňdebaryjy çaklamalaryň biri boldy.
Herşi bilen Çeýz öz DNK-laryny bakteriýa ýerleşdirmek üçin fagalary ýa-da wiruslary ulandy.
Olar, ýa fagadaky DNK-ny radioaktiw fosfor bilen, ýa-da faganyň belogyny radioaktiw kükürt bilen belläp, iki sany eksperiment geçirdi.
Mutasiýanyň görnüşine, täsir ýeten genetik material böleginiň ähmiýetine, şeýle hem, täsir ýeten öýjükler jynsy öýjüklermi-dälmi, şoňa baglylykda, mutasiýalaryň köp dürli başgaça täsirleri bolup bilýär.
Diňe jynsy öýjüklerdäki mutasiýalar çagalara geçip bilýär, ýöne başga ýerdäki mutasiýalar öýjügiň ölmegine ýa-da düwnüge sebäp bolup bilýär.
Tebigat esasly syýahatçylyk peýzažy, şol sanda ösümlikleri we haýwanlary synlap lezzet almak üçin tebigy ýerlere barmaga gyzyklanýan adamlary özüne çekýär.
Ýerinde işjeňliklere aw awlamak, balyk tutmak, surata düşürmek, guşlara syn etmek, şeýle hem, seýilgählere baryp görmek we şol ekoulgam barada maglumat öwrenmek girýär.
Mysal üçin, Borneoda orangutanlary baryp görmek, surata düşürmek we olar barada öwrenmek.
Her gün irden adamlar iş ýerlerine gitmek üçin kiçi şäherçelerden awtoulagly çykýar, iş ýerleri olaryň ýaňy gaýdan ýerinde bolan başgalar bolsa, bularyň duşundan geçýär.
Bu dinamiki ulag gatnawynda hemmeler kem-käs özara baglanyşykly bolup, hususy awtoulaglara esaslanýan ulag ulgamyny goldaýar.
Indi ylym bu ägirt uly uglerod ykdysadyýetiniň biosferanyň soňky iki million ýylda adamyň ewolýusiýasyny goldap gelen durnukly ýagdaýlarynyň birini aradan aýrandygyny görkezýär.
Hemmeler jemgyýete gatnaşyp, transport ulgamlaryndan peýdalanýar. Hemme kişi diýen ýaly transport ulgamlaryndan şikaýat edýär.
Ösen ýurtlarda suwuň hili ýa-da ýykylan köprüler barada şikaýatlaryň şoňa meňzeş derejesini selçeň eşidýärsiňiz.
Transport ulgamlary näme üçin şeýle şikaýatlara alyp barýarka, näme üçin olar her gün şowsuz bolýarka? Transport inženerleri şeýle ukypsyzmyka? Ýa-da has düýpli bir zat bolup geçýärmikä?
Transport akymy indiwidual sürüjileriň hem-de ulaglaryň iki nokadyň arasynda hereket etmegini, şeýle hem, olaryň özara täsirleşmegini öwrenmekdir.
Gynansak-da, transport akymyny öwrenmek kyndyr, çünki sürüjiniň özüni alyp barşyny ýüz göterim ynamly çak edip bolmaýar.
Bagtymyza, sürüjiler özlerini makul derejede durnukly çäkde alyp barýar; şeýlelikde, transport akymlary belli bir makul durnuklylyga eýe bolup, olary matematiki taýdan takmynan görkezip bolýar.
Transport akymyny has gowy görkezmek üçin, üç esasy häsiýetiň arasyndaky gatnaşyklar kesgitlenildi: (1) akym, (2) ýygjamlyk we (3) tizlik.
Ol gatnaşyklar ýol desgalaryny planlamaga, taslamasyny düzmäge we işletmäge ýardam berýär.
Mör-möjekler ilkinji bolup uçan jandarlardy. Uçmak ukyby olara duşmanlardan has ýeňil gaçmaga, şeýle hem, iýmiti we ýoldaşlary has netijeli tapmaga kömek etdi.
Köp mör-möjekleriň öz ganatlaryny bedeninde uzaboýuna epläp goýup bilmek artykmaçlygy bardyr.
Bu olara ýyrtyjylardan gizlenmek üçin birgiden kiçijik ýerleri berýär.
Häzirki wagtda ganatlaryny epläp bilmeýän ýeke-täk mör-möjekler teneçirler we maý siňekleridir.
Müňlerçe ýyl öň Aristarhus atly bir adam Gün ulgamynyň Günüň daşyndan aýlanýandygyny aýtdy.
Käbir adamlar ony mamla hasaplady, ýöne köp adamlar munuň tersine: Gün ulgamynyň, şol sanda Günüň (hatda beýleki ýyldyzlaryň) Ýeriň daşyndan aýlanýandygyna ynanýardy.
Munuň özi akyla laýyk görünýär, sebäbi Ýer hereket edýän ýaly duýulmaýar, şeýle dälmi?
Amazonka derýasy Ýeriň ýüzündäki ikinji iň uzyn we iň uly derýadyr. Ol ikinji iň uly derýadan 8 esse köp suw daşaýar.
Şeýle hem, Amazonka käte alty mil giňlige ýetýän, Ýerdäki iň giň derýadyr.
Planetanyň derýalaryndan ummanlara akýan suwuň 20 göterimi Amazonkadan gelýär.
Esasy Amazonka derýasy 6387 km (3980 mil) bolup durýar. Ol müňlerçe ownuk derýalardan suw ýygnaýar.
Daşdan piramidalary gurmaklyk Köne Patyşalygyň ahyryna çenli dowam eden-de bolsa, Giza piramidalaryndan ölçegi we gurluşygynyň tehniki kämilligi taýdan geçip bilen bolmady.
Täze Patyşalygyň gadymy müsürlileri öz ata-babalarynyň eýýäm müň ýyl gowrak wagt geçen ýadygärliklerine haýran galýardy.
Watikanyň ilaty 800 adam çemesidir. Ol dünýädäki iň kiçi garaşsyz ýurt bolup, iň az ilatly ýurtdur.
Watikan öz kanunçylygynda we resmi aragatnaşyklarda italýan dilini ulanýar.
Italýan dili döwletde işleýänleriň aglabasynyň gündelik dilidir, latyn dili bolsa, köplenç dini dabaralarda ulanylýar.
Watikanyň ähli raýatlary rim katolikleridir.
Adamlar gadymdan bäri altyn, kümüş we mis ýaly esasy himiki elementler barada bilýär, sebäbi bularyň ählisini tebigatda tebigy görnüşde tapyp bolýar we olary ýöntem gurallar bilen gazyp almak birneme ýönekeýdir.
Filosof Aristotel ähli zadyň dört elementiň birinden ýa-da birnäçesiniň garyndysyndan ybaratdygyny teoriýalaşdyrdy. Olar ýer, suw, howa we otdy.
Ol maddanyň dört ýagdaýyna has meňzeşdi (şol bir yzygiderlikde): gaty, suwuk, gaz we plazma, ýöne ol bularyň täze maddalara öwrülip, biziň görýän zatlarymyzy emele getirýändigini hem teoriýalaşdyrdy.
Splawlar esasan iki ýa-da has köp metalyň garyndysydyr. Periodik tablisada köp element bardygyny ýatdan çykarmaň.
Kalsiý we kaliý ýaly elementler metal hasaplanýar. Elbetde, kümüş we altyn ýaly metallar hem bardyr.
Uglerod ýaly az mukdarda metal däl elementleri öz içine alýan splawlar hem bolup bilýär.
Älemdäki hemme zat maddadan ýasalandyr. Ähli maddalar atomlar diýilýän kiçijik bölejiklerden ybaratdyr.
Atomlar ynanyp bolmajak derejede şeýle bir kiçijik welin, olaryň trillionlarçasy şu sözlemiň soňundaky nokada sygyp bilýär.
Şunlukda, galam çykanda köp adamlaryň gowy dosty boldy.
Gynansak-da, ýazmagyň has täze usullarynyň peýda bolmagy bilen, galam has pes statusa we ulanylyşa peseldi.
Indi adamlar ýongujyň golaýyna barman, kompýuter ekranlarynda habarlary ýazýar.
Has täze bir zat çykanda, klawiatura näme boljakdygyny diňe çaklaýmak galýar.
Ýadro bombasy bir ýadrony köp sanly proton we neýtron bilen bir ýere jemlemäge energiýanyň zerurdygy baradaky ýörelge boýunça işleýär.
Hamala, agyr arabany ýapy ýokaryk tigirlemek ýaly. Soňra ýadrony gaýtadan dargatmak şol energiýanyň bir bölegini çykarýar.
Käbir atomlarda durnuksyz ýadrolar bardyr, bu bolsa, olaryň sähelçe itergi bilen ýa-da hiç hili itergisiz dargamaga ýykgyn edýändigini aňladýar.
Aýyň üsti gaýalardan we tozandan ybaratdyr. Aýyň daşky gatlagyna gabyk diýilýär.
Ol gabyk ýakyn tarapda takmynan 70 km, uzak tarapda bolsa 100 km galyňlykdadyr.
Ol aý deňziniň astynda has ýuka bolup, daglyk ýerleriň aşagynda has galyňdyr.
Gabygyň has ýuka bolmagy sebäpli, ýakyn tarapda has köp aý deňziniň bar bolmagy mümkindir. Lawanyň üste çykmagy has ýeňildi.
Mazmun teoriýalary adamlary höweslendirýän ýa-da olary özüne çekýän zatlary tapmaga gönükýär.
Ol teoriýalar adamlaryň ulaldygyça özleşdirýän belli bir zerurlyklarynyň we/ýa-da islegleriniň bardygyny öňe sürýär.
Ol teoriýalar belli bir adamlaryň edýän işlerini islemegine sebäp bolýan zatlara, şeýle hem, şol adamlaryň daş-töweregindäki olary belli bir zatlary edip etmezlige mejbur edýän zatlara garaýar.
Iki sany meşhur mazmun teoriýasy Maslowyň Zerurlyklaryň iýerarhiýasy teoriýasy we Hertzbergiň iki faktorly teoriýasydyr.
Umuman aýdylanda, dolandyryjylar öňki işdeşlerine ýolbaşçylyk edip başlanda, iki sany özüňi alyp baryş ýüze çykyp bilýär. Spektriň bir ujy “ýigitleriň (ýa-da gyzlaryň) özi ýaly biri” bolup galmaga synanyşýar.
Şu görnüşdäki dolandyryjy göwünden turmaýan kararlary bermekde, düzgün-nyzam temmisini bermekde, öndürijilige baha bermekde, jogapkärçiligi bellemekde we adamlary jogapkärçilige çekmekde kynçylyk çekýär.
Spektriň beýleki ujunda, adam toparyň edýän hemme zadyny üýtgetmelidirin we özümiňki etmelidirin öýdýän tanap bolmajak şahsa öwrülýär.
Barybir, toparyň üstünligi we şowsuzlygy üçin ahyrsoňunda ýolbaşçy jogapkär bolýar.
Bu özüňi alyp baryş köplenç ýolbaşçylar bilen toparyň galan böleginiň arasynda tersleşiklere eltýär.
Wirtual toparlar adaty toparlar bilen birmeňzeş kämillik standartlaryna tabyn bolýar, ýöne az-kem tapawutlar bar.
Wirtual toparyň agzalary öz golaýyndaky fiziki topar üçin köplenç aragatnaşyk nokady hökmünde hereket edýär.
Olaryň köplenç adaty toparyň agzalaryna garanyňda has köp özbaşdaklygy bardyr, sebäbi olaryň toparlary öz ýerli ýolbaşçylarynyň düşünip bilmejek görnüşinde, dürli sagat guşaklyklarynda duşuşyp bilýär.
Şeýle hem, hakyky “görünmeýän toparyň” bar bolmagy (Larson we LaFasto, 1989, sah. 109) wirtual toparyň özboluşly bir komponentidir.
“Görünmeýän topar” her bir agzanyň hasabat berýän ýolbaşçy toparydyr. Görünmeýän topar her agza üçin standartlary belleýär.
Näme üçin bir gurama öwrenýän guramany döretmek üçin köp wagt isleýän prosesden geçmek islesin? Guramaçylykly öwreniş düşünjelerini durmuşa geçirmegiň maksatlarynyň biri hem innowasiýadyr.
Ähli elýeterli resurslar guramanyň ähli funksional bölümlerinde netijeli ulanylanda, döredijilik we ugurtapyjylyk ýüze çykyp biler.
Netijede, guramanyň bir päsgelçiligi ýeňip geçmek üçin bilelikde işlemek prosesi müşderiniň islegine hyzmat etmegiň täze innowatiw prosesine eltip bilýär.
Guramanyň innowatiw bolup bilmegi üçin, ýolbaşçylar innowasiýa, şeýle hem, paýlaşylýan bilim we guramaçylykly öwreniş medeniýetini döretmelidir.
Angel (2006) Üznüksizlik çemeleşmesini guramalaryň has ýokary öndürijilige ýetmegine kömek etmekde ulanylýan usul hökmünde düşündirýär.
Newrobiologik maglumatlar akyl ýetirişi barlamaga bolan teoretik çemeleşme üçin fiziki subutnamany üpjün edýär. Şonuň üçin, ol barlag ugruny daraldyp, has takyklaşdyrýar.
Beýni patologiýasy bilen özüňi alyp barşyň arasyndaky baglanyşyk alymlara öz barlaglarynda goldaw berýär.
Beýnidäki zeperleriň, trawmalaryň, zaýalanmalaryň we çişleriň dürli görnüşleriniň özüňi alyp baryşa täsir edýändigi, şeýle hem, käbir psihiki funksiýalaryň üýtgemegine sebäp bolýandygy örän öňden bäri mälimdir.
Täze tehnologiýalaryň peýda bolmagy bize ozal görülmedik beýni gurluşlaryny we prosesleri görmäge hem-de barlamaga mümkinçilik berýär.
Ol bize aňymyzdaky proseslere düşünmäge kömek edýän simulýasiýa modellerini döretmek üçin köp maglumatlary we materiallary üpjün edýär.
Emeli akyldan ylmy fantastikanyň güýçli ysy gelýän-de bolsa, emeli akyl bir maşynda özüňi alyp baryş, öwrenmek we akylly uýgunlaşmak bilen meşgullanýan, kompýuter ylmynyň örän möhüm şahasyny emele getirýär.
Emeli akylda barlag geçirmek akylly özüňi alyp barşy talap edýän wezipeleri awtomatlaşdyrmak üçin maşynlary ýasamagy öz içine alýar.
Mysallar gözegçiligi, meýilleşdirmegi we grafiklemegi, müşderi anyklaýyşlaryna hem-de soraglaryna jogap bermek ukybyny, şeýle hem, el ýazuwy tanamagy, sesi we ýüzi öz içine alýar.
Şeýle zatlar hakyky durmuşdaky meseleleriň çözgütlerini üpjün etmäge üns jemleýän aýratyn ylym ugurlaryna öwrüldi.
Emeli akyl ulgamy indi öý kompýuterleriniň we wideo oýunlaryň birnäçe programma üpjünçiligi programmasyna ornaşdyrylandygy sebäpli, ýygy-ýygydan ykdysadyýet, lukmançylyk, inženerçilik we harby pudaklarda ulanylýar.
Meýdan gezelençleri islendik sapagyň uly bölegidir. Mugallym gaty köplenç öz okuwçylaryny awtobusda baryp bolmaýan ýerlere äkitmegi halaýar.
Tehnologiýa wirtual meýdan gezelençleri çözgüdini hödürleýär. Okuwçylar synpda oturan ýerinden muzeý eksponatlaryny synlap, akwariuma baryp ýa-da çeper sungatdan lezzet alyp bilýär.
Şeýle hem, meýdan gezelenjini wirtual paýlaşmak gezelenç barada pikirlenmegiň we tejribeleri geljekki synplar bilen paýlaşmagyň ajaýyp usulydyr.
Mysal üçin, Demirgazyk Karolinadaky Bennet mekdebiniň okuwçylary her ýyl ştatyň paýtagtyna eden gezelençleri barada websaýt ýasaýar, ol websaýt her ýyl täzeçe düzülýär, ýöne köne wersiýalary hem ýatlama albomy hökmünde onlaýn saklanylýar.
Bloglar okuwçynyň ýazuwyny ösdürmäge-de kömek edip bilýär. Okuwçylar köplenç öz bloguna geleňsiz grammatika we dürs ýazuw bilen başlasa-da, diňleýjileriň barlygy muny umuman üýtgedýär.
Okuwçylar köplenç iň tankytçy diňleýjiler bolýandygy sebäpli, blog ýazyjysy tankytdan gaça durmak üçin ýazuwyny ösdürmäge jan edýär.
Üstesine, blog ýazmak "okuwçylary degre-daşyndaky dünýä has gowy göz ýetirmäge mejbur edýär." Diňleýjileriň gyzyklanmasyny saklamak zerurlygy okuwçylary akylly we gyzykly bolmaga ruhlandyrýar (Toto, 2004).
Blog ýazmak işleşmäge ruhlandyrýan we okuwçylary öwrenmegi adaty okuw gününden has aňryk giňeltmäge höweslendirýän guraldyr.
Bloglary ýerlikli ulanmak "okuwçylaryň has analitiki we tankydy bolmagyna mümkinçilik berip bilýär; internet materiallaryna işjeň jogap bermek arkaly, okuwçylar başgalaryň ýazuwlarynyň kontekstinde öz orunlaryny kesgitläp, şeýle hem, belli bir meseleler boýunça öz garaýyşlaryny beýan edip bilýär (Orawek, 2002).
Ottawa Kanadanyň jadylaýjy iki dilli paýtagty bolup, onda Kanadanyň geçmişini we häzirki döwrüni görkezýän birgiden sungat galereýalary hem-de muzeýler ýerleşýär.
Has günortada Niagara şaglawugy ýerleşýär, demirgazykda bolsa, Muskokanyň we aňyrsynyň el degmedik tebigy gözelliginiň mesgeni bardyr.
Bularyň hemmesi we beýlekiler Ontariony çet ýerlileriň Kanada mahsus diýip hasaplaýan ýerine öwürýär.
Has demirgazykda ýerleşýän uly sebitler selçeň ilatly bolup, kä ýerleri hiç hili diýen ýaly ilatsyz ýabany ýerlerdir.
Köpleri geň galdyrýan ilat deňeşdirmesi babatynda: Amerikanyň Birleşen Ştatlarynda ýaşaýan afroamerikanlar Kanadanyň raýatlaryndan has köpdür.
Gündogar Afrika adalary Afrikanyň gündogar kenarýakasyndaky Hindi okeanynda ýerleşýär.
Madagaskar, gürrüňsiz, iň ulusydyr we ýabany tebigat barada aýdylanda özbaşyna kontinentdir.
Kiçi adalaryň aglabasy garaşsyz ýurtlardyr ýa-da Fransiýa bilen baglanyşyklydyr hem-de kaşaň kenarýaka kurortlary hökmünde mälimdir.
Araplar bu topraklara yslam dinini hem getirdi we ol Komor adalarynda hem-de Maýottada giňden ýaýrady.
XV asyrda portugal gözlegçi Wasko da Gamanyň Ýewropadan Hindistana barýan Keýp ýoluny tapmagy bilen, Ýewropanyň täsiri we kolonializm başlandy.
Sebit demirgazykda Sahel, günortada we günbatarda bolsa, Atlantik ummany bilen gurşalýar.
Aýallar: Hakyky maşgala ýagdaýyna garamazdan, islendik aýal syýahatçynyň durmuşa çykandygyny aýtmagy maslahat berilýär.
Ýüzük dakmagyň hem peýdasy degýär (ýöne gaty gymmat görünýäni bolmaly däl.
Aýallar medeni tapawutlaryň öz azar bermek diýip hasaplaýan zatlaryna eltip biljekdigine düşünmelidir we yzyna düşülmek, elinden tutulmak geň zat däldir we ş.m.
Erkekleri ret etmekde pugta boluň we öz diýeniňizde durmakdan gorkmaň (medeni tapawutlar ýa-da däl, bu ony mamla etmeýär!).
Häzirki zaman Kasablanka şäheri miladydan öňki X asyrda berber balykçylary tarapyndan düýbi tutulyp, finikiýalylar, rimliler hem-de merenidler tarapyndan Anfa atly strategik port hökmünde peýdalanyldy.
Portugallar ony weýran edip, Kasa Branka ady bilen täzeden gurdular, ýöne 1755-nji ýylda bolan ýer yranmsyndan soň ony taşladylar.
Marokkonyň soltany ol şäheri Darul-Badýa hökmünde täzeden gurdy we oňa şol ýerde söwda bazalaryny döreden ispan täjirleri tarapyndan Kasablanka diýlip at goýuldy.
Kasablanka bütin Marokkonyň söwda etmek üçin iň gyzyksyz ýerleriniň biridir.
Köne Medinäniň töwereginde toýun tabalar, keramika, deri önümleri, suw çilimler we birgiden bezeg şaýlary ýaly Marokkonyň däpleýin harytlaryny satýan ýerleri tapmak aňsatdyr, ýöne olaryň hemmesi syýahatçylar üçindir.
Goma şäheri Kongo Demokratik Respublikasynyň Ruandadan uzak bolmadyk çetki gündogarynda ýerleşýän syýahatçylyk şäheridir.
2002-nji ýylda Goma şäheri Nýiragongo wulkanyndan çykyp, aglaba köçeleri, esasan-da şäher merkezini gömüp taşlan lawalar zerarly weýran boldy.
Goma şäheri ýeterlik derejede howpsuz bolsa-da, Gomanyň daşyna gezelenç etmek üçin, Demirgazyk Kiwu prowinsiýasynda dowam edýän harby çaknyşygyň ýagdaýyny barlap, oňa göz ýetirmek zerurdyr.
Bu şäher Nýiragongo wulkanyna dyrmaşmak üçin baza bolmak bilen bir hatarda, Afrikada dag gorillalaryny synlamak üçin gezelenç etmegiň iň arzan ýerleriniň biridir.
Gomada gezmek üçin boda-boda (motosiklet taksi) ulanyp bilersiňiz. Gysga gezelenç üçin adaty (ýerli) baha 500 kongolez franky töweregidir.
Barmagyň birneme kynlygy bilen utgaşýan "Timbuktu" ekzotik, alys ýurtlar üçin metafora hökmünde ulanylmaga başlady.
Häzirki wagtda Timbuktu, abraýy ony syýahatçylygyň gözel ýerine öwürýän-de we howa menzili bar-da bolsa, pukara şäherdir.
Ol çöl çägeleriniň howp salmagy sebäpli, 1990-njy ýylda bütindünýä mirasynyň howp astyndaky desgalarynyň sanawyna goşuldy.
Ol "PBS" kanalyndaky Henri Lui Geýtsiň Afrika dünýäsiniň täsinlikleri baradaky ýörite gepleşiginiň esasy duralgalarynyň biri boldy.
Bu şäher ýurduň galan şäherlerinden göz-görtele tapawutlanýar, sebäbi onda Afrikadan beter, arap öwüşgini bardyr.
Kruger milli seýilgähi (KNP) Günorta Afrikanyň demirgazyk-gündogarynda ýerleşip, gündogarda Mozambik, demirgazykda Zimbabwe, şeýle hem, serhediň uzaboýuna ýaýylyp, günortada Krokodil derýasy bilen araçäkleşýär.
Seýilgäh 19 500 km2 meýdany tutýar we hersi dürli ýabany tebigaty goldaýan 14 dürli eko-zolaga bölünýär.
Ol Günorta Afrikanyň esasy gözel ýerleriniň biri bolup, Günorta Afrikanyň milli seýilgähleriniň (SANParks) flagmany hasaplanýar.
Günorta Afrikanyň hemme milli seýilgähinde bolşy ýaly, seýilgäh üçin gündelik gorap saklaýyş we giriş tölegleri bardyr.
Günorta Afrikanyň käbir seýilgählerine ýa-da Günorta Afrikanyň ähli seýilgählerine giriş berýän erkin kart satyn almagyň hem peýdasy degip biler.
Gonkong adasy Gonkong territoriýasyna öz adyny berýär hem-de köp syýahatçylaryň esasy üns merkezi hasaplaýan ýeri bolup durýar.
Gonkongyň gözýetim çägini emele getirýän binalaryň parady Wiktoriýa gawanynyň suwlarynyň barlygy bilen aýdyň görünýän lowurdyly gistogramma meňzedildi.
Gonkongyň iň ajaýyp görnüşlerini synlamak üçin, üçin adany taşlap, beýleki ýüzdäki Kowlun kenarýakasyna ugraň.
Gonkong adasynyň şäher gurluşygynyň aglaba köplügi demirgazyk kenarýakadaky özleşdirilen ýerde gysylyşyp oturandyr.
Bu britan kolonizatorlarynyň öz eýeçiligine alan ýeridi, şol sebäpli, territoriýanyň kolonial geçmişiniň delilini gözleýän bolsaňyz, bu başlamak üçin gowy ýerdir.
Sundarban kenardan Bangladeşiň we Hindistanyň jümmüşine 80 km (50 mil) uzalyp gidýän dünýädäki iň uly kenarýaka mangrow guşagydyr.
Sundarban ÝUNESKO-nyň Bütindünýä mirasynyň desgasy diýlip yglan edildi. Ol tokaýyň Hindistanyň territoriýasyndaky bir bölegine Sundarban milli seýilgähi diýilýär.
Ýöne, tokaýlar diňe bir mangrow batgalyklary bolman, eýsem bir wagtlar Gang düzlügini örtüp duran äpet jeňňelleriň käbir soňky galyndylaryny hem öz içine alýar.
Sundarban 3850 km2 meýdany tutýar, şonuň üçden bir bölegi çemesi suwluk/batgalyk ýerlerdir.
1966-njy ýyldan bäri Sundarban ýabany tebigat goraghanasy bolup, häzirki wagtda ol ýerde 400 sany şalyk bengal gaplaňy we 30 000 çemesi menekli sugun bar diýlip çaklanylýar.
Awtobuslar etrabara awtobus duralgasyndan (derýanyň üsti bilen) günüň dowamynda ugraýar, ýöne köpüsi, esasanam gündogara we Jakar/Bumthang şäherine barýanlar 06:30 bilen 07:30 aralygynda ugraýar.
Etrabara awtobuslar köplenç doly bolansoň, birnäçe gün öňünden bilet satyn almak ýerlikli bolar.
Köp etraplara oňaýly we çydamly bolan kiçi ýapon "Coaster" awtobuslary hyzmat edýär.
Şärikli taksiler Paro (150 ngultrum) we Punakha (200 ngultrum) ýaly golaýdaky ýerlere barmagyň çalt hem-de oňaýly serişdeleridir.
Oýapok derýasynyň köprüsi wantaly köprüdir. Ol Oýapok derýasynyň üstünden geçip, Braziliýanyň Oýapok şäheri bilen Fransuz Gwianasynyň Sen-Žorž-de-l'Oýapok şäherini birikdirýär.
Iki diň 83 metr beýiklige ýetýär, onuň uzynlygy 378 metr bolup, 3,50 metr inli iki sany zolagy bardyr.
Köpriniň aşagyndaky dik aralyk 15 metrdir. Gurluşyk 2011-nji ýylyň awgustynda tamamlandy, ol ulag gatnawyna diňe 2017-nji ýylyň martynda açyldy.
Köprini Braziliýanyň gümrük barlag nokatlarynyň tamamlanmagyna garaşylýan wagty bolan 2017-nji ýylyň sentýabr aýynda doly ulanmaga bermek meýilleşdirilýär.
Guaraniler häzirki Gündogar Paragwaýda ýarym çarwa awçylar bolup ýaşan hem-de eklenç ekerançylygy bilen meşgullanan iň möhüm ýerli topardy.
Çako sebiti aw awlamak, çöplemek we balyk tutmak bilen aman galan guaýkuru hem-de paýagua ýaly beýleki taýpalaryň ýerli toparlarynyň mesgenidi.
XIV asyrda ozal "Hindi adalarynyň äpet welaýaty" diýlip atlandyrylan Paragwaý ispan basybalyjylary bilen ýerli toparlaryň duş gelmeginiň netijesinde ýüze çykdy.
Ispanlar üç asyra çeken kolonizasiýa döwrüni başlatdy.
1537-nji ýylda Asunsýon şäheriniň düýbüniň tutulmagyndan bäri, Paragwaý öz ýerli häsiýetiniň we şahsyýetiniň agramly bölegini saklamagy başardy.
Argentina dünýäniň iň gowy toparlarynyň we polo oýunçylarynyň biriniň bardygy bilen gowy tanalýar.
Ýylyň iň uly ýaryşy dekabr aýynda Palermodaky polo meýdançalarynda geçirilýär.
Bu ýerde ýylyň başga wagtlarynda kiçiräk ýaryşlary we duşuşyklary hem görmek bolýar.
Ýaryşlar we polo duşuşyklaryna biletleri nireden satyn almalydygy barada habarlar üçin, "Asociacion Argentina de Polo" websaýtyny barlaň.
Folklend adalarynyň resmi pul birligi hümmeti bir britan funt sterlingine (GBP) deň bolan folklend funty (FKP) bolup durýar.
Puly Stenli şäherinde "FIC West" dükanynyň garşysynda ýerleşýän, adalardaky ýeke-täk bankda çalşyp bolýar.
Britan funt sterlingi umuman adalaryň islendik ýerinde we Stenliniň içinde kabul edilýär, kredit kartlary we ABŞ-nyň dollary hem köplenç kabul edilýär.
Uzakdaky adalarda kredit kartlary, ähtimal, kabul edilmez, ýöne Britaniýanyň we Amerikanyň Birleşen Ştatlarynyň pul birilginiň alynmagy mümkin; makul töleg usulyny kesgitlemek üçin, eýeleri bilen öňünden habarlaşyň.
Folklend adalarynyň pul birligini adalaryň daşynda çalyşmak mümkin däl diýen ýaly, şol sebäpli adalardan gitmezden öň puluňyzy çalşyň.
Montewideo Ekwatoryň günortasynda ýerleşýändigi sebäpli, Demirgazyk ýarym şarda gyş bolanda bu taýda tomus bolýar we tersine.
Montewideo subtropikada ýerleşýär; tomus aýlarynda +30°C-dan ýokary temperaturalar adaty ýagdaýdyr.
Gyş pasly aldawçy sowuk bolup bilýär: temperatura noldan aşak seýrek peselýär, ýöne şemal bilen çyglylyk birleşip, howanyň termometriň aýdýanyndan has sowuk duýulmagyna eltýär.
Aýratyn "ýagyşly" we "gurak" pasyllar bolmaýar: ýagşyň mukdary ýylyň dowamynda takmynan bir bolşuna durýar.
Seýilgähdäki haýwanlaryň aglabasy adamlary görmäge öwrenişen-de bolsa, ýabany haýwan barybir ýabanydyr we olary naharlamak ýa-da bimaza etmek bolmaýar.
Seýilgähiň resmilerine görä, aýylardan we möjeklerden azyndan 100 ýard/metr, ähli beýleki ýabany haýwanlardan bolsa, 25 ýard/metr uzaklykda duruň!
Her näçe diýen ediji görünse-de, bizon, sugun, los, aýylar we ähli iri haýwanlar diýen ýaly hüjüm edip biler.
Her ýyl talabalaýyk aralygy saklamandygy zerarly onlarça myhman şikes alýar. Ol haýwanlar iri, ýabany we potensial howpludyr, şonuň üçin olara giňişlik beriň.
Üstesine, bilip goýuň, yslar aýylary we başga ýabany haýwanlary özüne çekýär, şonuň üçin ysly iýmitleri götermekden ýa-da bişirmekden saklanyň hem-de düşelgäni arassa saklaň.
Apiýa Samoanyň paýtagtydyr. Şäher Upolu adasynda ýerleşip, ilaty 40 000-den sähelçe azdyr.
Apiýanyň 1850-nji ýyllarda düýbi tutulyp, ol 1959-njy ýyldan bäri Samoanyň resmi paýtagty bolup durýar.
Gawan 1889-njy ýylda Germaniýanyň, ABŞ-nyň we Britaniýanyň ýedi sany gämisi gawandan çykmakdan ýüz öwürende bolup geçen şum harby-deňiz gapma-garşylygynyň ýeri boldy.
Bir britan kreýserinden başga bar gämi gark boldy. 200-e golaý amerikan we nemes pida boldy.
Mau hereketi tarapyndan guralan garaşsyzlyk göreşinde şäherdäki asuda ýygnanyşyk ýokary serdar Tupua Tamasese Lealofi III-niň öldürilmegi bilen netijelendi.
Iki sany gawan bilen araçäkleşýändigi sebäpli Oklendde köp plýažlar bardyr. Olaryň iň meşhurlary üç ýerde ýerleşýär.
Demirgazyk ýakadaky plýažlar (Nort-Harbor etrabynda) Ýuwaş okeanyň kenarynda ýerleşýär we demirgazykdaky Long-Beý aýlagyndan günortadaky Dewonporta çenli uzalyp gidýär.
Olaryň ählisi diýen ýaly çägelik, ýüzmek üçin howpsuz plýažlar bolup, aglabasyna pohutukawa agaçlary saýa salýar.
Tamaki-Draýw plýažlary Waitemata gawanynda, Mişn-Beý aýlagynyň kaşaň şäher eteginde hem-de Merkezi Oklenddäki Sent-Heliersde ýerleşýär.
Bular kenarýakany jähekläp oturan köp dürli dükanlary bar bolan, kämahal hyryn-dykyn dolýan maşgala plýažlarydyr. Bu taýda ýüzmek howpsuzdyr.
Esasy ýerli piwo "Birinji belgidir", ol çylşyrymly däl-de, ýakymly we serginledijidir. Beýleki bir ýerli piwo "Manta" diýilýär.
Dadyp görmäge köp fransuz çakyry bar, ýöne Täze Zelandiýa bilen Awstraliýanyň çakyrlary has gowy gidip biler.
Ýerli kran suwy içmek üçin diýseň howpsuzdyr, ýöne gorksaňyz, çüýşeli suw tapmak aňsatdyr.
Awstraliýalylar üçin "tekiz ak" kofe diýen pikir kesekidir. Gysga gara "espresso" bolýar, kapuçino krem (köpük däl) bilen tümmeklenip gelýär we çaý süýtsüz äberilýär.
Gyzgyn şokolad Belgiýanyň standartlaryna laýyk gelýär. Miwe şireleri gymmat, ýöne ajaýyp bolýar.
Rife ýylboýy köp gezelenç guralýar we rifde şol sebäpleriň islendik biri zerarly şikeslenmeler seýrek bolýar.
Şonda-da, häkimiýetlerden maslahat soraň, ähli goýlan belgileri berjaý ediň we howpsuzlyk duýduryşlaryna gowy üns beriň.
Kubomeduza 1770 şäheriniň demirgazygynda oktýabrdan aprele çenli kenarlaryň we derýa aýaklarynyň golaýynda duş gelýär. Käwagt olara şol döwürden başga wagtda hem duşmak bolýar.
Akulalar bar, ýöne adamlara seýrek hüjüm edýär. Köp akulalar adamdan gorkup, ýüzüp daşlaşýar.
Şor suw krokodilleri ummanda işjeň ýaşamaýar, olaryň esasy mekany Rokhamptonyň demirgazygyndaky derýa aýaklarynda ýerleşýär.
Öňünden bron etmek syýahatçyny barmaly ýerine baransoň ýatmaga ýeriniň boljakdy barada arkaýyn edýär.
Syýahat agentlikleri köplenç belli bir myhmanhanalar bilen ylalaşyk edýärler, ýöne syýahat agentliginiň üsti bilen kemping ýeri ýaly ýerleşmegiň başga görnüşlerini hem bronlap bilersiňiz.
Syýahat agentlikleri köplenç ertirligi, aeroporta gidiş/gaýdyş transport serişdelerini ýa-da hatda birleşik uçuş we myhmanhana paketlerini öz içine alýan paketleri hödürleýär.
Teklip barada pikirlenmegiňiz ýa-da barjak ýeriňiz üçin beýleki resminamalary (mysal üçin, wiza) almagyňyz üçin wagt gerek bolsa, olar bronuňyzy saklap hem bilýär.
Islendik üýtgetmeler ýa-da haýyşlar göni myhmanhana däl-de, ilki bilen, syýahat agentliginiň üsti bilen ugradylmalydyr.
Käbir festiwallarda aýdym-saz festiwallaryna gatnaşýanlaryň giň köpçüligi şol ýerde düşlemegi karar edýär we gatnaşyjylaryň aglabasy muny tejribäniň wajyp bölegi hasaplaýar.
Herekete golaý bolmak isleseňiz, aýdym-sazyň ýakynynda düşelge gurmak üçin ir bilen gelmeli bolarsyňyz.
Ýatdan çykarmaň, esasy sahnalarda aýdym-saz gutarsa-da, festiwalda aýdym-sazy gijä çenli dowam etdirjek bölekler hem bolmagy mümkindir.
Käbir festiwallarda ýaş çagaly maşgalalar üçin ýörite düşelge ýerleri bolýar.
Gyşda Demirgazyk Baltikadan geçýän bolsaňyz, kabinanyň ýerleşýän ýerini barlaň, çünki buzdan geçmek iň köp kösenýänlere biçak elhenç şatyrdy çykarýar.
Sankt-Peterburg kruizlerine şäherdäki wagt hem girýär. Kruiz ýolagçylary wiza talaplaryndan boşadylýar (şertleri barlaň).
Kazinolar, adatça, myhmanlaryň sarp edýän wagtyny we puluny aňrybaş köpeltmek üçin köp tagallalar edýär. Köplenç penjireler we sagatlar bolmaýar, çykalgalary bolsa tapmak kyndyr.
Olaryň myhmanlary keýphon saklamak we desgada saklamak üçin, köplenç ýörite iýmit, içgi hem-de güýmenje teklipleri bolýar.
Käbir desgalar öz hasabyna spirtli içgileri hödürleýär. Emma, serhoşlyk sagdyn düşünje päsgel berýär we ähli gowy humarçylar sersag bolmagyň ähmiýetini bilýär.
Ýokarky giňişliklerde ýa-da dag geçelgelerinde awtoulag sürmekçi bolýan islendik adam garyň, buzuň ýa-da doňduryjy temperaturalaryň ähtimaldygyny göz öňünde tutmalydyr.
Buzly hem-de garly ýollarda sürtülme pes bolýar we awtoulagy ýalaňaç asfaltda süren ýaly sürüp bilmersiňiz.
Gar tupanlary gopanda, sizi sähelçe salymda batyryp goýmaga ýeterlik gar ýagyp bilýär.
Garyň ýagmagy ýa-da tozgalamagy bilen ýa-da awtoulagyň penjirelerini buglanma ýa-da buz tutup, görnüjilik hem çäklenip biler.
Beýleki bir tarapdan, köp ýurtda buzly we garly şertler adaty bolup, ýol hereketi köplenç ýylboýy bökdençsiz dowam edýär.
Safariler, belki-de, Afrikanyň iň uly syýahatçylyk özüne çekijiligidir we köp syýahatçylar üçin iň esasy zatdyr.
Ýörgünli ulanyşda safari adalgasy, ylaýta-da sawannada Afrikanyň haýran galdyryjy ýabany tebigatyny görmek üçin gury ýerde syýahat etmegi aňladýar.
Piller we žirafalar ýaly käbir haýwanlar awtoulaglara ýakynlaşagan bolýar, standart enjamlar bolsa, olary gowy synlamaga mümkinçilik berer.
Ýolbarslar, geçigaplaňlar hem-de alajagaplaňlar käte ürkek bolýar we olary dürbüli has gowy görüp bilersiňiz.
Pyýada safari ("gyrymsylyk ýörişi", "ýöriş safarisi" ýa-da "pyýadalamak" hem diýilýär) birnäçe sagatlyk ýa-da birnäçe günlük pyýada gezişden ybaratdyr.
Paralimpiýa oýunlary 2021-nji ýylyň 24-nji awgustyndan 5-nji sentýabryna çenli geçiriler. Ýaponiýanyň başga ýerlerinde käbir çäreler geçiriler.
1964-nji ýylda oýunlary geçiren Tokio iki tomusky Olimpiýa oýunlaryny geçiren ýeke-täk Aziýa şäherine öwrüler.
Yza süýşürmeklik yglan edilmänkä, 2020-nji ýyl üçin uçuşlaryňyzy we ýerleşjek ýeriňizi bronlan bolsaňyz, kyn ýagdaýa düşmegiňiz mümkin.
Ýatyryş düzgünleri dürlüçe bolýar, ýöne martyň ahyryndaky ýagdaýda koronawirus esasly ýatyryş düzgünleriniň aglabasy Olimpiýa oýunlary bellenilen 2020-nji ýylyň iýulyna çenli uzadylmaýar.
Çäre biletleriniň köpüsiniň 2500 ýenden 130 000 ýene çenli, adaty biletleriň bolsa, 7000 ýene çemesi bahadan bolmagyna garaşylýar.
Çygly eşikleri ütüklemek olary guratmaga kömek edip bilýär. Köp myhmanhanalarda otagda bolmasa-da kireýine almaga ütük we ütük tagtasyny bardyr.
Ütük ýok bolsa ýa-da ütükli jorap geýmegi halamaýan bolsaňyz, onda bar bolsa, saç guradyjy ulanyp görüp bilersiňiz.
Seresap boluň, mata aşa gaty gyzaýmasyn (ol ýygyrtlanmaga ýa-da aşa ýagdaýlarda ýanmaga eltip biler).
Suwy arassalamagyň dürli usullary bardyr, olaryň käbiri belli bir howplara garşy has netijelidir.
Käbir ýerlerde suwy bir minut gaýnatmak ýeterlik bolsa, başga ýerlerde birnäçe minut gerek bolýar.
Filtrler netijeliligi boýunça dürlüçe bolýar we alada edýän bolsaňyz, onda suwuňyzy abraýly kompaniýadan möhürlenen çüýşede satyn almagy göz öňünde tutuň.
Syýahatçylaryň öz sebitlerinde tanyş bolmadyk zyýan beriji haýwanlaryna duş gelmegi mümkin.
Zyýan berijiler azygy zaýalap, çişmä sebäp bolup bilýär ýa-da erbet bolanda, allergik reaksiýalara eltip, zäheri ýaýradyp ýa-da infeksiýalary geçirip bilýär.
Ýokanç keselleriň özleri ýa-da zor bilen adamlary ýaralap ýa-da öldürip bilýän howply haýwanlar, adatça, zyýan berijiler diýlip hasap edilmeýär.
Gümrüksiz söwda etmek belli bir ýerlerde salgytdan we aksizden boşadylýan harytlary satyn almak mümkinçiligidir.
Agyr salgyt salýan ýurtlara barýan syýahatçylar esasan spirtli içgilerde we temmäki önümlerinde käwagt ep-esli pul tygşytlap bilýär.
Buffalo-Pittsburg awtoulag ýolunyň Point Marion bilen Feýrmontyň arasyndaky bölüminiň ýygy-ýygydan izolirlenen tokaýlyk ýerlerden geçýän iň kyn sürüş şertleri bardyr.
Oba ýollarynda sürmäge öwrenişmedik bolsaňyz, häzir boluň: kert ýapgytlar, dar zolaklar we duýdansyz öwrümler agdyklyk edýär.
Bellenen tizlik çäkleri öňki we soňraky bölümlere garanyňda ep-esli pes, adatça 35-40 mil/sag (56-64 km/sag) bolup, olary berk berjaý etmek berjaý etmezlikden has möhümdir.
Ýöne, geň tarapy, bu ýerde mobil telefon hyzmaty ýoluň beýleki bölümlerine, meselem, Pensilwaniýa Waýldza garanyňda has güýçlüdir.
Nemes şirin çörekleri diýseň gowy bolýar, Bawariýada bolsa, olar günorta goňşusy Awstriýadaky ýaly diýseň baý we dürli-dürli bolýar.
Miweli şirin çörekler ýylboýy şirin çöreklerde bişirilýän almalar we tomsuna peýda bolýan wişnýadyr garaly bilen giňden ýaýrandyr.
Nemes bişirilen önümleriniň köpüsinde badam, fyndyk we beýleki agaç hozlary bardyr. Ýörgünli tortlar köplenç bir çaşka ajy kofe bilen gowy gidýär.
Eger ownuk, ýöne baý şirin çörekleri isleseňiz, sebite baglylykda Berliner, Pfannkuhen ýa-da Krapfen diýilýänleri synap görüň.
Karri et ýa-da gök önümler bilen bilelikde gök otlara we hoşboý otlara esaslanýan tagamdyr.
Karri suwuklygyň möçberine baglylykda "gurak" ýa-da "çygly" bolup bilýär.
Demirgazyk Hindistanyň we Pakistanyň içerki sebitlerinde karrilerde ýogurt giňden ulanylýar; Günorta Hindistanda we subkontinentiň başga käbir kenarýaka sebitlerinde kokos süýdi giňden ulanylýar.
Saýlamaga 17 000 sany adasy bar bolan indonez aşhanasy tutuş ýurduň çäginde sebitleýin aşhanalaryň ägirt uly dürlüligini öz içine alýan saýawan adalgadyr.
Ýöne, bu adalga goşmaça aýyklaýjysyz ulanylanda, esasy Ýawa adasynyň merkezi we gündogar böleklerinden gelip çykýan iýmitleri aňlatmaga meýillidir.
Häzirki wagtda arhipelagyň ähli ýerinde giňden ýaýran ýawa aşhanasynda birgiden ýönekeý jazlanan tagamlar bar bolup, ýawalylaryň halaýan agdyklyk ediji tagam berijileri arahis, çili burç, şeker (ylaýta-da ýawa kokos şekeri) we dürli hoşboý otlar bolup durýar.
Üzeňňi eýeriň iki gapdalynda sallanyp duran, atlynyň aýaklary üçin söýgetlerdir.
Ol atla uly durnuklylygy üpjün edýär, ýöne atlynyň aýaklarynyň dakylgy galmak potensialy zerarly, ol howpsuzlyk aladalaryna sebäp bolup bilýär.
Eger atly atdan zyňylsa, ýöne aýagy üzeňňä ilişip galsa, at gaçsa, onuň süýrelmegi mümkin. Bu howpy azaltmak üçin, birnäçe howpsuzlyk çärelerini geçirip bilersiňiz.
Ilki bilen, köp atlylar ökjeli we ýylmanak, gaty dar dabanly ädik geýýär.
Soňra, käbir eýerlerde, ylaýta-da iňlis eýerlerinde, ýykylan atly tarapyndan yza çekilse, üzeňňi gaýyşynyň eýerden sypmagyna mümkinçilik berýän howpsuzlyk çybyklary bardyr.
Koçamo jülgesi Günorta Amerikanyň Ýosemiti hökmünde tanalýan, köp dürli uly granit diwarlary we kert gaýalary bar bolan, Çiliniň esasy dyrmaşylýan ýeridir.
Sammitler çür depeleriň demiňi tutýan peýzažlaryny öz içine alýar. Dünýäniň ähli künjeginden gelen alpinistler onuň tükeniksiz diwarlar potensialynyň arasyndan yzygiderli täze ugurlary ýasaýarlar.
Lyžada taýmagy we snowbordingi öz içine alýan ýapaşak gar sportlary gar basan ýerde lyža ýa-da aýagyňa berkidilen snowbord bilen eňaşak taýylýan meşhur sport görnüşleridir.
Lyžada taýmak belli bir ýerde lyžada taýmak üçin tutuş dynç alyşlary meýilleşdirýän, käwagt "lyža ykmandalary" hem diýilýän köp sanly höwesjeňleri bar bolan esasy syýahat işjeňligidir.
Lyžada taýmak ideýasy örän gadymy bolup, lyžada taýýanlary şekillendirýän gowak suratlary miladydan öňki 5000-nji ýyla çenli baryp ýetýär!
Sport görnüşi hökmünde ýapaşak lyžada taýmak azyndan XVII asyra çenli gidýär we 1861-nji ýylda Awstraliýada norwegler ilkinji dynç alyş lyža klubuny açdy.
Lyžada goşhaltaly syýahatçylyk: Bu işjeňlige bek-kantri lyžasy, lyžaly gezelenç ýa-da lyžaly ýöriş hem diýilýär.
Ol alp stilindäki lyžaly gezelenç ýa-da alpinizm bilen baglanyşyklydyr, ýöne adatça olary öz içine almaýar, ol ikisi dik eňňitlerde amala aşyrylýar we has berk lyžalary hem-de botinkalary talap edýär.
Lyžaly ýöriş ugruny pyýada ýöriş ugry ýaly göz öňüne getiriň.
Gowy şertlerde pyýada garanyňda birneme uzak aralyklary geçip bilersiňiz, ýöne diňe örän selçeň ýagdaýda idegli trassalarda agyr goşhaltasyz, ýaryş lyžasynda taýýan ýaly tizliklere ýetip bilersiňiz.
Ýewropa birneme kiçi kontinentdir, emma köp garaşsyz ýurdy bardyr. Adaty ýagdaýlarda birnäçe ýurtda syýahat etmek wiza ýüz tutmalaryndan we pasport barlagyndan birnäçe gezek geçmekligi aňladýar.
Emma, Şengen zonasy şu babatda belli bir derejede bir sany ýurt hökmünde işleýär.
Şu zolakda bolýan döwrüňizde, umuman pasport barlag nokatlaryndan ikilenç geçmezden serhetlerden geçip bilersiňiz.
Şonuň ýaly-da, Şengen wizaňyz bar bolansoň, Şengen ýurtlarynyň her birine aýratynlykda wiza üçin ýüz tutmagyňyz gerek bolmaz, şeýlelikde, wagt, pul we resminama işini tygşytlarsyňyz.
Öndürilen zatlaryň antikwariatdygy barada uniwersal kesgitleme ýokdur. Käbir salgyt gulluklary 100 ýaşdan geçen zatlary antikwariatlar hökmünde kesgitleýär.
Kesgitlemäniň geografik dürlüleşmeleri bolýar, ýaş çägi Demirgazyk Amerika ýaly ýerlerde Ýewropadakydan has gysga bolup biler.
Senetkärçilik önümleri özüne meňzeş köpçülikleýin öndürilen harytlardan has ýaş bolsa-da antikwariatlar hökmünde kesgitlenilip bilýär.
Sugundarçylyk saamiler üçin möhüm eklenç çeşmesidir we bu hünäri gurşap alýan medeniýet başga hünärdäki köpler üçinem möhümdir.
Hatda, däp bolşy ýaly, saamileriň hemmesi iri möçberde sugundarçylyk bilen meşgullanman, eýsem, balyk tutmak, aw awlamak we beýlekiler bilen eklenýän bolsa-da, olar köplenç tirkeg maly hökmünde sugun saklaýar.
Häzirki wagtda köp saamiler döwrebap hünärlerde işleýär. Saami sebiti bolan Laplandiýada syýahatçylyk möhüm girdeji çeşmesidir.
Aýratyn-da sygan dälleriň arasynda giňden ulanylsa-da, "sygan" sözi onuň syganlaryň negatiw stereotipleri we nädogry düşünilmegi bilen baglanyşyklary sebäpli köplenç kemsidiji hasaplanýar.
Eger barýan ýurduňyz syýahat maslahatyna degişli bolsa, ol syýahat saglyk ätiýaçlandyryşyňyza ýa-da gezelenji ýatyrmaga täsir edip biler.
Özüňiziňkiden başga hökümetlerden hem maslahat sorap bilersiňiz, ýöne olaryň maslahaty öz raýatlary üçindir.
Bir mysal hökmünde, Ýakyn Gündogardaky amerikan raýatlary ýewropalylardan ýa-da araplardan tapawutly ýagdaýlar bilen ýüzbe-ýüz bolup biler.
Maslahatlar diňe bir ýurtdaky syýasy ýagdaýyň gysgaça beýany bolup durýar.
Berlen garaýyşlar başga ýerlerde bar bolan has jikme-jik maglumata garanyňda köplenç ýüzleý, umumy we aşa ýönekeý bolup durýar.
Gazaply howa zeper ýetmegine, agyr sosial sarsgyna ýa-da adam ýitgisine sebäp bolmak potensialy bar bolan islendik howply howa hadysasynyň umumy adalgasydyr.
Gazaply howa dünýäniň islendik ýerinde bolup bilýär we onuň geografiýa, topografiýa hem-de atmosfera şertlerine bagly bolup bilýän dürli görnüşleri bardyr.
Batly şemallar, doly, aşa köp ýagyn we tokaý ýangynlary gazaply howanyň görnüşleri we täsirleridir, gök gümmürdili tupanlar, tornadolar, suw tüweleýleri we siklonlar hem şeýledir.
Sebitleýin we möwsümleýin gazaply howa hadysasyna syrgynlar, gar tupanlary, buz tupanlary we tozan tupanlary girýär.
Syýahatçylara syýahat planlaryna täsir edip biljekdigi sebäpli, sebite gazaply howanyň islendik howpy barada bilmeklik pugta maslahat berilýär.
Uruş zolagy hasaplanyp biljek ýurda barmagy planlaýan islendik adam professional taýýarlyk almalydyr.
Internetde "duşmançylykly gurşaw kursy" diýip gözlemek, ähtimal, ýerli kompaniýanyň salgysyny berer.
Kurs köplenç şu ýerde maslahatlaşylýan meseleleriň ählisini has jikme-jik görnüşde, praktiki tejribe esasynda öz içine alar.
Kurs adatça 2-5 gün dowam edýär we rol oýnamak, köp sanly ilkinji kömek we käte ýarag tälimini öz içine alýar.
Ýabany tebigatda diri galmak baradaky kitaplar we žurnallar adaty ýagdaýdyr, ýöne uruş zolagy barada sähelçedir.
Daşary ýurtda jyns çalyşmak operasiýasyny meýilleşdirýän syýahatçylar gaýdyşyn üçin hakyky resminamalaryň bolmagyny üpjün etmelidir.
Hökümetleriň jyns görkezmeýän (X) pasportlary ýa-da gerekli ada we jynsa laýyk gelýän täzelenen resminamalary bermäge döwtalaplygy dürlüçe bolýar.
Daşary ýurt hökümetleriniň şol resminamalara hormat goýmaga döwtalaplygy edil şonuň ýaly giň möçberde üýtgeýär.
Howpsuzlyk barlag-goýberiş nokatlaryndaky agtarmalar 2001-nji ýylyň 11-nji sentýabryndan soňky döwürde has iriziji boldy.
Operasiýadan öňki transgender adamlar şahsy durmuşyna we mertebesine degilmezden skanerlerden geçmäge garaşmaly däldir.
Böwsüş akymlary kenara, köplenç rife ýa-da şuňa meňzeş bir zada baryp urulýan tolkunlardan gaýdýan akymdyr.
Suwasty topologiýa sebäpli, gaýdyş akymy birnäçe çuň bölekde jemlenýär, şol ýerde bolsa, çuň suwa bakan çalt akym emele gelip biler.
Ölümleriň köpüsi, mümkin bolmasa-da akymyň garşysyna ýüzjek bolup ýadamagyň netijesinde bolup geçýär.
Akymdan çykan badyňyza, indi yza ýüzmek adatdakydan kyn däldir.
Ýene akyma düşmejek ýeriňize gönükjek boluň ýa-da başarnygyňyza we görlüp görülmändigiňize baglylykda halas edilmäge garaşyp bilersiňiz.
Öýe dolanyş sarsgyny (bal aýy fazasy gysga bolýany üçin) medeniýet sarsgynyndan has çalt başlanyp, uzaga çekýär we has çökder bolup bilýär.
Täze medeniýete ýeňil öwrenişen syýahatçylaryň käte öz milli medeniýetine gaýtadan öwrenişmegi has kösençli bolýar.
Çet ýurtda ýaşap, öýe dolanan wagtyňyz, siz täze medeniýete uýgunlaşylgy we öz medeniýetiňizdäki käbir endikler ýitirilgi bolýarsyňyz.
Başda daşary ýurda giden wagtyňyz, adamlar syýahatçylaryň täze ýurda öwrenişmelidigini bilensoň, ähtimal sabyrly bolandyr we ýagdaýyňyza düşünendir.
Adamlar öýüne dolanyp gelen syýahatçylar üçin sabyrly bolmak we düşünişmek zerurdyr hem öýtmän biler.
Piramida sesi we yşyk şowhuny çagalar zolagyndaky iň gyzykly zatlaryň biridir.
Garaňkyda piramidalary görüp we şowhun başlamanka olary ümsüm synlap bilersiňiz.
Adatça bu ýerde hemişe syýahatçylaryň we satyjylaryň sesini eşidýärsiňiz. Ses bilen yşygyň hekaýasy edil hekaýalar kitaby ýalydyr.
Sfinks uzyn hekaýanyň fony we gürrüňçisi hökmünde goýulýar.
Piramidalarda sahnalar görkezilip, dürli piramidalar ýagtyldylýar.
1819-njy ýylda açylan Günorta Şetland adalaryna birnäçe ýurt bäsdeşlik edýär we ol adalar 2020-nji ýylda on alty sanysy işjeň bolan iň köp bazaly ýerdir.
Arhipelag ýarymadadan 120 km demirgazykda ýerleşýär. Olaryň iň ulusy Wilýa-las-Estrelýas ilatly nokady bar bolan King-Jorj adasydyr.
Beýlekiler Liwingston adasyny, şeýle hem, henizem işjeň wulkanyň suw basan kalderasynyň ajaýyp tebigy gawany üpjün edýän ýeri bolan Desepşen adasyny öz içine alýar.
Ellswort topragy ýarymadanyň günortasynda ýerleşip, Bellingshauzen deňzi bilen serhetleşýän sebitdir.
Bu ýerde ýarymadanyň daglary plato bilen birleşýär, soňra ýene peýda bolup, Minnesota buzlugy tarapyndan iki bölünýän Ellswort daglarynyň 360 km zynjyryny emele getirýär.
Demirgazyk bölekde ýa-da Sentinel gerşinde Antarktikanyň iň beýik daglary bolan Winson massiwi ýerleşip, onuň çür depesi bolan Winson dagy 4892 m belentlige ýetýär.
Öýjükli aragatnaşyk tutmaýan çola ýerlerde hemra telefony ýeke-täk wariantyňyz bolup biler.
Hemra telefony, umuman, mobil telefonyň ornuny tutmaýar, çünki telefonda jaň etmek üçin açyk howada we hemranyň göni görünýän çäginde durmagyňyz gerek.
Bu hyzmat köplenç ýük daşaýjylar, şol sanda gezelenç gämileri, şeýle hem, uzakdan maglumat we ses zerurlygy bolan ekspedisiýalar tarapyndan ulanylýar.
Ýerli telefon hyzmatyny üpjün edijiňiz bu hyzmata birikmek barada goşmaça maglumat berip bilmelidir.
Bir ýyl arakesme etmegi planlaýanlar üçin syýahat etmek we öwrenmek barha has ýörgünli warianta öwrülýär.
Ol, esasanam mekdebi gutaranlaryň arasynda meşhurdyr, bu olara bilimlerine zyýan bermezden uniwersitete gitmezden bir ýyl öň dynç almaga mümkinçilik berýär.
Köp ýagdaýlarda daşary ýurtda arakesme ýyly kursuna ýazylmak aslynda öz ýurduňda ýokary bilim almak mümkinçiligiňizi gowulandyryp bilýär.
Adatça, ol okuw programmalaryna ýazylmak üçin töleg alynýar.
Finlýandiýa gaýykly gezelenç etmek üçin ajaýyp ýerdir. Bu "Müň kölli ýurduň" köllerinde we kenarýaka arhipelaglarynda müňlerçe ada hem bar.
Arhipelaglarda we köllerde ýahta hökman däldir.
Kenarýaka arhipelaglary we iň uly köller islendik ýahta üçin ýeterlik derejede uly bolsa-da, kiçi gaýyklar ýa-da hatda kaýak hem üýtgeşik täsirleri hödürleýär.
Gaýykly gezelenç etmek Finlýandiýada milli güýmenje bolup, bu ýerde her ýedi-sekiz adama bir gaýyk düşýär.
Ol Norwegiýa, Şwesiýa we Täze Zelandiýa bilen deň gelýän bolsa-da, örän özboluşlydyr (mysal üçin, Niderlandlarda bu görkeziji kyrkdan bire deňdir).
Aýratyn tapawutly Baltika kruizleriniň köpüsinde Russiýanyň Sankt-Peterburg şäherinde uzak gezelenç etmek bardyr.
Diýmek, gije gämä dolanyp we uklap, taryhy şäherde iki doly günüň dowamynda gezip bilersiňiz.
Diňe gämi bortundaky ekskursiýalar bilen kenara çyksaňyz, aýratyn wiza gerek bolmaýar (2009-njy ýyldaky ýagdaýyna).
Käbir kruizleriň broşýuralarynda Germaniýanyň Berlin şäheri bardyr. Ýokardaky kartada görşüňiz ýaly, Berlin deňziň golaýynda däl we ol şähere barmak kruiziň bahasyna goşulmaýar.
Uçar bilen syýahat etmek ähli ýaşdaky we gelip çykyşdaky adamlar üçin, ylaýta-da öň uçmadyk bolsalar ýa-da trawmatik hadysany başdan geçiren bolsalar, gorkuly tejribe bolup bilýär.
Munuň üçin utanmaly däl: onuň örän köp adamda bar bolan şahsy gorkulardan we halanmaýan zatlardan tapawudy ýokdur.
Käbir adamlar üçin uçaryň işleýşine we uçuş wagtynda näme bolup geçýänine düşünmek näbellilikden ýa-da erkiňde bolmazlykdan döreýän gorkudan rüstem çykmaga kömek edip biler.
Kurýer kompaniýalaryna çalt eltmek üçin gowy tölenilýär. Köplenç işewürlik resminamalary, harytlar ýa-da gyssagly abatlamagyň ätiýaçlyk şaýlary üçin wagt örän möhüm bolýar.
Käbir ugurlarda iri kompaniýalaryň öz uçarlary bolýar, ýöne başga ugurlar hem-de kiçi firmalar üçin problema ýüze çykdy.
Eger zatlary howa kargosy arkaly iberen bolsalar, käbir ugurlarda olary düşürmek we gümrük birnäçe güne çeken bolup biler.
Has çalt geçirmegiň ýeke-täk usuly ony barlanylan goş hökmünde ibermekdir. Awiakompaniýanyň düzgünleri gelen ýeriňiz bolan ýolagçy bolmasa goşy ibermäge rugsat bermez.
Birinji ýa-da biznes klasda uçmagyň aç-açan usuly şol aýratyn hukuk üçin kisäňden petdeläp pul çykarmak (ýa-da iň gowusy, öz kompaniýaňyza şeýtdirmek) bolup durýar.
Emma, ol arzan düşäýenok: çen-çak bilen hasap etseň, biznes-klas üçin adaty ekonom-klas tarifinden dört esse, birinji klas üçin on bir esse köp tölemeli bolýarsyňyz!
Umuman aýdanyňda, A nokadyndan B nokadyna göni uçýan gatnawlarda biznes ýa-da birinji klas orunlara arzanladyş gözlemegiň haýry ýokdur.
Awiakompaniýalar haýsydyr bir ýere çalt we rahat baryp ýetmegiň aýratyn hukugyna eýe bolmak üçin desseläp dollar tölemäge höwesek ýolagçylaryň belli bir düýp toparynyň bardygyny gowy bilýär, şoňa görä-de töleg alýar.
Moldowanyň paýtagty Kişinýowdyr. Ýerli dil rumynçadyr, ýöne rus dili giňden ulanylýar.
Moldowa etnik çaknyşmadan ejir çeken köpmilletli respublikadyr.
1994-nji ýylda bu çaknyşma gündogar Moldowada öz hökümeti we pul birligi bar bolan, emma BMG-nyň hiç bir agza ýurdy tarapyndan ykrar edilmeýän öz-özüni yglan eden Pridnestrowýe Respublikasynyň döredilmegine alyp bardy.
Syýasy gepleşikler başa barmasa-da, Moldowanyň şu iki böleginiň arasynda ykdysady gatnaşyklar täzeden ýola goýuldy.
Moldowada esasy din prawoslawlyk bolup durýar.
Izmir 3,7 million çemesi ilaty bilen Türkiýäniň üçünji uly şäheri bolup, Stambuldan soň ikinji uly port we örän gowy transport merkezi bolup durýar.
Bir wagtlar gadymy Smirna bolan bu şäher indi uly aýlagyň töwereginde ýerleşýän we daglar bilen gurşalan döwrebap, ösen hem-de gyzgalaňly söwda merkezidir.
Giň bulwarlar, aýna bilen örtülen binalar we döwrebap söwda merkezleri däpleýin gyzyl çerepisaly üçekler, XVIII asyr bazary, köne metjitler we buthanalar bilen gurşalyp otyr, emma şäherde däpleýin Türkiýeden beter Ortaýer deňziniň Ýewropa atmosferasy bar.
Haldarswik obasy golaýdaky Eýsturoý adasyndan görnüşleri hödürleýär we onuň geň-enaýy sekizburç buthanasy bar.
Buthananyň howlusyndaky käbir guburlaryň üstünde kepderileriň mermer heýkelleri bar.
Bilesigelijilik döredýän obanyň içinde ýarym sagat gezim edeniňe degýär.
Demirgazykda, aňsat baryp bolýan ýerde romantik we jadylaýjy Sintra şäheri ýerleşýär, ol Lord Baýron tarapyndan ajaýyplyklary barada ýazylan täsirli hekaýadan soň daşary ýurtlularyň arasynda meşhurlyk gazandy.
403 Skotturb awtobusy Kabo-da-Rokada saklanyp, wagtly-wagtyna Sintra ugraýar.
Şeýle hem, demirgazykda, Merýemiň dünýä belli görünmeleriniň ýerleşýän ýeri bolan Fatima bibimiziň beýik sygynagyna (sygynma ýerine) baryp görüň.
Haýyş, aslynda köpçülikleýin mazarlyk ýerine, şeýle hem dünýäniň ilatynyň möhüm bölegi üçin ummasyz manysy bar bolan bir ýere baryp görýändigiňizi ýadyňyzdan çykarmaň.
Henizem şu ýerde öz wagtynda diri galan erkekler we aýallar, hatda şu ýerde öldürilen ýa-da ölýänçä işledilen ýakynlary bar bolan kän ýewreýler we ýewreý däller bardyr.
Haýyş, bu ýere mynasyp bolan ähli mertebesini, dabarasyny we hormatyny goýuň. Holokost ýa-da nasistler barada degişmäň.
Bu ýeri desgalara graffiti bellemek ýa-da çyzmak arkaly zaýalamaň.
Barselonanyň resmi dilleri katalan we ispan dilleridir. Ilatyň takmynan ýarysy katalança gürlemegi makul bilýär, aglaba köplügi oňa düşünýär we hemmeler diýen ýaly ispan dilini bilýär.
Emma, belgileriň aglabasy diňe katalan dilinde görkezilýär, çünki ol birinji resmi dil hökmünde kanun tarapyndan kesgitlenilendir.
Ýöne, jemgyýetçilik ulaglarynda we beýleki desgalarda ispan dili giňden ulanylýar.
Metroda yzygiderli bildirişler diňe katalan dilinde berilýär, ýöne planlanmadyk bökdençlikler köp dürli dillerde, şol sanda ispan, iňlis, fransuz, arap we ýapon dillerinde awtomatlaşdyrylan ulgam tarapyndan mälim edilýär.
Parižliler egosentrik, gödek we ulumsy bolmak bilen meşhurdyr.
⁣Bu köplenç ýöne bir nädogry stereotip bolsa-da, Parižde oňuşmagyň iň gowy usuly henizem "bien élevé" (edep-terbiýeli) adam ýaly hereket etmekdir. Ol hereket etmegi ep-esli ýeňilleşdirer.
Biraz esasy sypaýylyklary görkezseňiz, parižlileriň gyzma daş görnüşleri derrew bugaryp gider.
Plitwis kölleri milli seýilgähi esasan buk, ýel we pihta agaçlary bar bolan gür tokaý bilen örtülendir, onda alp we ortaýer deňzi ösümlikleri gatyşyk görnüşde bardyr.
Ol köp dürli mikroklimatlary, dürli topraklary we her tüýsli belentlik derejeleri arkaly ösümlik jemgyýetleriniň aýratyn köp dürlüligi bilen tapawutlanýar.
Bu sebit haýwan we guş görnüşleriniň çakdanaşa köp dürlüsiniň mesgenidir.
Bu ýerde ýewropa goňur aýysy, möjek, bürgüt, baýguş, garagulak, ýabany pişik we gluhar ýaly seýrek fauna, şeýle hem, köp ýaýran birgiden görnüşlere duş gelmek bolýar
Aýal-gyzlar monastyrlara baranynda dyzlaryny ýapýan ýubka geýmekleri, eginleriniň ýapyk bolmagy talap edilýär.
Monastyrlaryň aglabasy taýynlyk görmedik aýallar üçin örtgüler berýär, ýöne özüňiz esasan ýiti reňkli örtgi getirseňiz, girelgede monahdan ýa-da monah aýaldan ýylgyryş alarsyňyz.
Edil şonuň ýaly, erkeklerden hem dyzlaryny ýapýan balak geýmegi talap edilýär.
Ony girelgedäki ammardan karz alyp bolýar, ýöne ol eşik her ulanyjydan soň ýuwulmaýar, şol sebäpli ol ýubkalary arkaýyn geýip bilmersiňiz. Erkeklere bolsa, bir ölçeg hem laýyk gelýär!
Ortaýer deňziniň meňzeş ýerlerinde bolşy ýaly, maýorka aşhanasy çörege, gök önümlere we ete (esasan doňuz eti) esaslanýar hem-de zeýtun ýagyny hemme zatda ulanýar.
Aýratyn hem tomus döwründe ýönekeý meşhur nahar Pa amb Oli: zeýtun ýagly, pomidorly çörek hem-de peýnir, tunes we ş.m. islendik elýeterli tagam berijiler bolup durýar.
Siz diýen manydaky Sie bilen bir hatarda, ähli atlar hemişe, hatda sözlemiň ortasynda-da baş harp bilen başlanýar.
Bu käbir işlikler bilen doldurgyçlary tapawutlandyrmagyň ähmiýetli usulydyr.
Bir işligiň ýa-da sypatyň atlaşan görnüşde ulanylyp ulanylmaýanyny bilmek zerurlygy sebäpli ýazmak birneme çylşyrymlaşsa-da, ol, ähtimal, okamagy ýeňilleşdirýär.
Italýan dilinde aýtmak birneme aňsatdyr, çünki köp sözler edil ýazylyşy ýaly aýdylýar
Esasy häzir bolmaly harplar c we g, çünki olaryň aýdylyşy yzyndaky çekimli sese görä üýtgeýär.
Üstesine, r we rr harplaryny tapawutly aýdyň: caro gadyrly, carro bolsa, söweş arabasy diýmegi aňladýar.
Pars diliniň birneme aňsat we esasan kadaly grammatikasy bardyr.
Şol sebäpli, bu grammatika gollanmasyny okamak pars diliniň grammatikasy barada köp zat öwrenmäge we jümlelere has gowy düşünmäge kömek eder.
Bir roman dilini bilýän bolsaňyz, portugal dilini öwrenmegiň has ýeňil boljakdygyny aýdyp oturmak gerek däl.
Emma, az-kem ispança bilýän adamlaryň portugal diliniň aýratyn öwrenmek zerur bolmajak derejede ýakyndygy barada gyssanmaç netijä gelmegi mümkin.
Häzirki zamandan ozalky obserwatoriýalar şu wagt könelip, muzeýler ýa-da öwreniş ýerleri bolup galýar.
Gülläp ösen döwründe ýagtylyk hapalanmasy häzirki döwürdäki görnüşindäki ýaly problema däldi, olar adatça häzirki döwürde gurulýanlardan has aňsat baryp bolýan şäherlerde ýa-da kampuslarda bolýardy.
Köp häzirkizaman gözleg teleskoplary amatly atmosfera şertleri bolan çola ýerlerde ýerleşýän mähnet desgalardyr.
Hanami diýlýän ülje güllerini synlamaklyk VIII asyrdan bäri ýapon medeniýetiniň bir bölegi bolup durýar.
Bu düşünje garaly gülüniň saýlama gül hasap edilýän ýeri bolan Hytaýdan gelip çykdy.
Ýaponiýada ilkinji ülje güli şüweleňleri imperator tarapyndan diňe özi we imperatorlyk köşgündäki aristokratiýanyň beýleki agzalary üçin guralýardy.
Ösümlikler tebigy gurşawda iň ajaýyp görünýär, şol sebäpli "ýekeje" nusga hem bolsa, olary goparmak höwesine garşy duruň.
Resmi tertiplenen bagda gezýän bolsaňyz, "nusgalary ýygnamak" gürleşmezden kowulmagyňyza hem elter.
Singapur, umuman, çendenaşa howpsuz ýer bolup, gezmek örän aňsatdyr we geleniňizden soň islendik zady diýen ýaly satyn alyp bilýärsiňiz.
Emma ekwatoryň bary-ýogy birnäçe gradus demirgazygynda "ýokary tropikde" ýerleşýäniňiz üçin, yssy (hemişe) we ýiti gün (asman açyk bolanda, has seýrek) bilen iş salyşmaly bolarsyňyz.
Demirgazyga, Injildäki patriarhlar bolan Ybraýymyň, Yshagyň, Ýakubyň we olaryň aýallarynyň däpleýin mazar ýeri bolan Hewrona ugraýan birnäçe awtobus hem bardyr.
Münmekçi bolýan awtobusyňyzyň diňe golaýdaky Kirýat-Arba ýewreý ilatly nokadyna däl-de, eýsem Hewronyň içine barýandygyny barlaň.
Içerki suw ýollary dynç alyşy geçirmek üçin gowy tema bolup bilýär.
Mysal üçin, Luar jülgesindäki galalara, Reýn jülgesine baryp görmek ýa-da Dunaýyň boýundaky gyzykly şäherlere kruize çykmak ýa-da Eri kanalynda gaýykly ýüzmek.
Olar meşhur pyýada ýöriş we welosiped ýodalary üçin ugurlary hem kesgitleýär.
Roždestwo hristianlygyň iň möhüm baýramçylyklarynyň biri bolup, Isanyň doglan güni hökmünde bellenilýär.
Bu baýramçylygy gurşap alýan köp däp-dessurlar hristian ýurtlaryndaky ynançsyzlar we tutuş dünýädäki hristian däller tarapyndan hem kabul edildi.
Pasha gijesini günüň dogşuny görmek üçin haýsydyr bir açyk ýerde çirim etmän geçirmek däbi bardyr.
Elbetde, bu däp barada hristian teologik düşündirişleri bardyr, ýöne onuň hristianlykdan öňki bahar we hasyllylyk dessury bolmagy gaty mümkindir.
Has däpleýin buthanalar köplenç Pasha dynç günlerinde şenbe gijesi Pasha şöwürini geçirýär, ýygnanyşyklar köplenç göni ýarygije Isanyň direlmegini bellemek üçin dabaraly bellemeklige örülýär.
Adalara ilkibaşda gelen haýwanlaryň ählisi bu ýere ýüzüp, uçup ýa-da suwuň ýüzünde gaýyp geldi.
Kontinentden uzak aralyk bardygy zerarly, süýdemdirijiler syýahat edip bilmedi we mähnet pyşdyl Galapagosda esasy öri haýwany boldy.
Galapagos adalaryna adamlar geleli bäri köp süýdemdirijiler, şol sanda geçiler, atlar, sygyrlar, alakalar, pişikler we itler getirildi.
Gyşda Arktika ýa-da Antarktika sebitlerine barsaňyz, polýar gijesini başdan geçirersiňiz, ol bolsa günüň gözýetimden ýokary göterilmeýändigini aňladýar.
Bu demirgazyk ýalkymlaryny görmek üçin oňat mümkinçilik döredýär, çünki asman gije-gündizläp az-kem garaňky bolar.
Sebitler selçeň ilatly bolansoň, we şol sebäpli ýagtylyk hapalanmasy köplenç problema bolmansoň, ýyldyzlardan hem lezzet alyp bilersiňiz.
Ýaponiýanyň iş medeniýeti günbatarlylaryň öwrenişen bolmagy mümkin medeniýetden has iýerarhiýaly we resmidir.
Kostýumlar standart iş geýimi bolup, işdeşler biri-birine familiýasy ýa-da wezipesi bilen ýüzlenýär.
Iş ýeriniň indiwidual üstünlikleri öwmän, toparlaýyn tagallalary nygtaýan sazlaşygy wajypdyr.
Işçiler köplenç kabul edýän islendik karary üçin ýolbaşçylarynyň ylalaşmasyny almalydyr we olaryň ýolbaşçylarynyň görkezmelerini gyşarnyksyz ýerine ýetirmegine garaşylýar.
