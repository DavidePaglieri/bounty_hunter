Pa Mande, ŵasayansi ŵakufuma ku yunivesite yakusanda vya minkhwara ya Stanford University School of Medicine ŵakapharazga za kupangika kwa makina ghakuchizgira agho ghangapatura maselo gha mu thupi kuyana na mtundu wawo: nkhanthu kachoko chomene ako kangapangika mwakugwiliskira ntchito mapulinta gha inki ndipo kalikose kangakwana waka senti yimoza ya ku U.S.
Ŵakusanda awo ŵakulongozga ntchito iyi ŵakuti ivi vingawovwira kuti matenda nga ni kansa, chikoso chikuru cha TB, HIV, na maleriya ghabowozgenge luŵiro para ghakora ŵalwari mu vyaru vikavu, umo ŵanthu awo ŵakupona para ŵakoleka na matenda nga ni kansa yaku bere ŵakuŵa hafu ya awo ŵakupona mu vyaru visambazi.
Ndege ya JAS 39C Gripen yikawa apo yikadekanga mu msewu wa pa chiŵanja nyengo ya 9:30 mulenji kuyana na nyengo ya charu icho (0230 UTC) ndipo yikaphulika, ivyo vikapangiska kuti chiŵanja chiyimiske dankha ndege za malonda.
Uyo wakendeskanga ndege iyi wakamanyikwa kuti ni Mulongozgi wa chiwulu cha ŵasilikari Dilokrit Pattavee.
Mawayilesi, manyuzipepara na ma TV gha ku charu ichi ghakapharazga kuti galimoto yakuzimwiska moto pa chiŵanja yikagadabuka apo yikakhumbanga kuzimwiska moto.
Vidal uyo wali na vyaka 28 wakanjira timu ya Barça vyaka vitatu ivyo vyajumpha, kufuma ku timu ya Sevilla.
Kufuma apo wakasamukira ku msumba ukuru wa Catalonia ku Spain, Vidal waseŵelera maseŵera 49 mu timu iyi.
Viwoneskero ivi vikayamba cha m'ma 11:00 koloko nyengo ya ku charu ichi (UTC+1) pa holo ya Whitehall mwakuthyana na chipata chakunjilira mu msewu wa Downing Street uwo ŵapolisi ŵakalonderanga, uwo ukulazga ku nyumba ya Nduna Yikuru.
Nyengo ya 11:00 koloko yati yajumpha waka, ŵakuchita viwoneskero ŵakajanda magalimoto pafupi na msewu wakuluta chakumpoto ku Whitehall.
Pa nyengo ya 11:20, ŵapolisi ŵakapempha awo ŵakachitanga viwoneskero kuti ŵawelere mu kanthowa kachoko, ŵakati nangauli ŵanthu ŵakaŵa na wanangwa kuchita viwoneskero, kweni ŵakenerangaso kughanaghanira magalimoto ghanandi agho ghakatondekanga kujumpha.
Cham'ma 11:29, ŵanthu ŵakuchita viwoneskero ŵakakwelera ku Whitehall, na kujumpha Trafalgar Square, ŵakenda mumphepete mwa kamlonga, na kujumpha Aldwych na kukwelera ku Kingsway kufupi na Holborn uko Chipani cha Conservative chikaŵa na Ungano wawo wa mu Chihanya mu hotelo yakuchemeka Grand Connaught.
Nadal wakathereska na wakuseŵera wa ku Canada na vigoli 7 kwa 2.
Sonosono apa wakaluza kwa Raonic pa chipharizgano icho chikachitikira ku Brisbane, cha Brisbane Open.
Mu maseŵera agha, Nadal wakasanga mapoyiti 88 pa handiredi ndipo mapoyinti 76 wakaghasanga mu chigaŵa chakwamba cha maseŵera agha.
 Chiphalizgano chikati chamara, Nkhwantha ya Maseŵera gha Tenisi iyi yikati, "Ndine wakukondwa chomene kuti nafikaso mu vigaŵa vyaumaliro vya maseŵera ghakuzirwa chomene agha. Nili pano kuti niyezgeso kuwina maseŵera agha."
Mazgu ghakuti "Panama Papers" ntchinthanguni waka ndipo ghakung'anamura mapepala ghakulembeka ghakukwana mamiliyoni khumi ghakufuma ku Kampani ya malango ya ku Panama yakuchemeka Mossack Fonseca, agho ŵamutoramakani ŵakaghabowozga mu chihanya cha 2016. 
Mapepala agha ghakavumbura kuti mabanki ghakukwana khumi na ghanayi ghakawovwiranga ŵanthu ŵasambazi kuti ŵabisenge madola mabiliyoni ghanandi gha ku US mwakuti ŵagwenthe msonkho na malango ghanyake.
Nyuzipepala ya ku Britain yakuchemeka The Guardian yikasachizga kuti Banki ya Deutsche ndiyo yikendeskanga makampani ghakujumpha 400 pa makampani 1200 agho ghakovwiranga ŵanthu ŵasambazi kuchita ivi.
Pakaŵa viwoneskero pa charu chose, ŵanthu ŵanandiko ŵakupalamura milandu ŵakeruzgika, ndipo ŵalongozgi ŵa boma la Iceland na Pakistan ŵakathura pasi maudindo ghawo.
Ma wakababikira ku Hong Kong, ndipo wakasambira pa New York University na Harvard Law School ndipo nyengo yinyake wakapika chizomerezgo cha kuŵa mwenekaya wa charu cha American icho ku America ŵakuti "green card". 
Mu nyengo ya chisora, Hsieh wakati Ma wangazakachimbira mu charu ichi mu nyengo ya suzgo.
Hsieh wakatiso Ma wakuwoneka waka makora mu vithuzi na kutemwa masitayelo kweni ngwakovwira yayi.
Nangauli ŵakamunenanga, Ma wakaluska pa visola chomenemene chifukwa cha fundo yake yakuti wazamuŵa pa ubali ukuru na charu cha Mainland China.
Mwahuno uyo wachita makora chomene pa maseŵera ni Alex Ovechkin wa timu ya Washington Capitals.
Wakahozga vigoli viŵiri na kovwira kaŵiri kuti munyake wahozge apo Timu ya Washington yikaluska timu ya Atlanta Thrashers na vigoli vinkhondi kwa viŵiri.
Nyengo yakwamba apo Ovechkin wakapira bola munthu wa timu yake kuti wahozge pa usiku uwu pakaŵa apo Nicklas Backstrom wakahozga chigoli icho chikawovwira kuti timu yawo yiluske;
Chigoli chake chachiŵiri pa usiku uwu chikaŵa cha nambala 60 mu chaka ichi, ndipo wakaŵa wakuseŵera wakwamba kuhozga vigoli 60 panji kujumpha apa mu chaka chimoza kufuma mu 1995 mupaka 1996, apo Jaromir Jagr na Mario Lemieux ŵakakwaniska kuhozga vigoli ivi.
Batten wakaŵa pa nambala 190 pa ŵanthu 400 ŵasambazi chomene ku America mu 2008 ndipo wakaŵa na ndalama pafupifupi $2.3 biliyoni.
Wakamalizga masambiro ghake ku College of Arts & Sciences pa Yunivesity ya Virginia mu 1950 ndipo wakawovwiranga chomene sukulu iyi na ndalama.
Jele la ku Iraq la Abu Ghraib lawotcheka panyengo ya vivulupi
Ŵasilikari ŵa US ŵati ŵapoka charu cha Iraq, nkhani ya jele ili yikathandazgika chomene chifukwa vikamanyikwa kuti ŵanthu awo ŵajalirika mu jele ili ŵakatombozgekanga chomene.
Piquet Jr. wakachita ngozi mu 2008 pa chiphalizgano cha magalimoto chakuchemeka Singapore Grand Prix apo Fernando Alonso wakimika dankha galimoto yake kuti wamweske mafuta, mwakuti galimoto yachivikiliro yikiza pa malo agha.
Apo magalimoto agho ghakaŵa panthazi pa Alonso ghakaluta kukamweska mafuta mwakupelekezgeka na galimoto yachivikiliro, Piquet Jr. wakendeska galimoto yake apo wakimika kuti wawine.
Piquet Jr. ŵakamulekeska maseŵero agha pamanyuma pa chiphalizgano cha Hungarian Grand Prix mu 2009.
Pa nyengo ya 8:46 mulenji mu msumba wose mukati waka yii, ndipo iyi ndiyo nyengo iyo ndege yakwamba yikaphuliska malo agho yikapukwa.
Magesi ghaŵiri ghankhongono chomene ŵali kughalaziska kuchanya pa malo agha kuti ghalikenge usiku.
Ntchito yakuzenga nyumba zitali zinkhondi zakudikana yikulutilira pa malo agha, ndipo pakatikati pa malo agha ndipo pakwima magalimoto ghanandi ghakuyegha ŵanthu ŵa paulendo kweniso pali malo ghakutowa ghakukumbukirapo ŵanthu awo ŵakafwira pa malo agha.
Pulogilamu ya PBS yilikuwina mphoto za Emmy awards zakujumpha makhumi ghaŵiri, ndipo yikuphalika na ma mapulogilamu gha Sesame Street na Mister Rogers’ Neighbourhood pera.
Cigaŵa cilicose ca pulogilamu iyi cikaŵa na mutu wakhe wakufuma mu buku linyakhe ndipo mutu uwo ukasambizgikanga kwizira mu nkhani zakupambanapambanai.
Ciwoseskero cilicose cikasacizganga mabuku ghakuti ŵana ŵakapenje para waluta nyumba zakubwelekeska mabuku.
John Grant waku WNED Buffalo (malo agho pulogilamu ya pawayilesi ya Reading Rainbow) wakati "pulogilamu ya pa wayilesi ya kanema ya Reading Rainbow yikasambizganga ŵana kutemwa kuwazga nakutiso yikaciskanga ŵana kuti waŵezgenge mabuku."
Ŵanji, kusazgilapo John Grant, ŵakugomezga kuti masuzgo gha vya cuma na kusintha kwa kaghanaghanilo kakukhwaska mapulogilamu gha masambiro ghapa wayilesi ya kanema ghakatolapo lwande pakumazga pulogilamu iyi.
Ŵakuwona vya nyengo ŵakuti chimphepo chikuru icho chili pa mtunda wa mamayilozi 645 (1040 km) kumanjiliro gha dazi kwa Virwa vya Cape Verde, chimalenge ndipo chifikenge yayi mu vigaŵa vya kumtunda.
Chimphepo chikuru chakuchemeka Fred sono chikuchimbira pa mtunda wa mamayilozi 105 pa ora limoza (165 km/h) ndipo chikurazga ku mpoto chakumanjiliro gha dazi.
Chimphepo cha Fred ndicho ntchankhongono chomene kuluska vimphepo vyose ivyo vili kulembeka kuti vikachitika kumwera na kumafumiro gha zuŵa kwa Nyanja ya mchere ya Atlantic kufuma apo ŵakapangira makina gha mu mulengalenga ghakupimira vimphepo, ndipo chili pa nambala 3 pa vimphepo vyankhongono chomene kumafumiro gha dazi kwa 35°W.
Pa Seputembala 24, 1759, Arthur Guinness wakasayinira phangano la malonda la vyaka 9,000 na kampani yakupanga moŵa ya St James' Gate Brewery ku Dublin, Ireland.
Pamanyuma pa vyaka 250, kampani ya Guinness yakura na kuŵa bizinesi ya pa charu chose iyo chaka chilichose yikupanga ndalama zakukwana mayuro 10 biliyoni (panji kuti madora 14.7 biliyoni gha ku US).
Jonny Reid, uyo wakutchika magalimoto gha chipharizgano mu timu ya A1GP ku New Zealand, mwahuno wapanga mbiri chifukwa chakuyendeska galimoto luŵiro chomene mwakulondezga malango pa buliji ilo lakhala vyaka 48, lakuchemeka Auckland Harbour Bridge, ku New Zealand.
Ŵa Reid ŵangwendeska galimoto ya timu ya A1GP ya ku New Zealand, yakuchemeka Black Beauty kankhondi na kaŵiri pa buliji ili, pa sipidi ya makilomita ghakujumpha 160 pa ora.
Ŵapolisi ku New Zealand vyanguŵasuzga chomene kugwiliskira ntchito makina ghawo ghakupimira sipidi ya galimoto ya Ŵa Reid chifukwa galimoto ya Black Beauty yili musi chomene, ndipo nyengo yekha iyo ŵapolisi ŵangukwaniska kupima sipidi ya Adada Reid panguŵa apo ŵanguchepeskako sipidi kwiza pa makilomita 160 pa ora.
Mu myezi yitatu iyo yajumpha, ŵanthu ŵakujumpha 80 awo ŵakakakika ŵakafumiskika mu jere la Central Booking kwambura kuŵazenga mulandu.
Mu Epulero chaka ichi, Mweruzgi Glynn wakapeleka chigamuro chakugwira ntchito maora ghachoko waka chakuti ŵafwature ŵanthu wose awo ŵakakhala mu jele maora ghakujumpha 24 kwambura mwimiliri wa khoti kutegherezga mulandu wawo.
Usange munthu wapika belo, mwimiliri wa khoti wakuŵika zuŵa la belu, na kulemba mulandu uwo wapolisi uyo wakamukaka wali kumupa munthu uyo. Pamanyuma mulandu ŵakuwunjizga mu kopyuta ya boma na ŵakuwulondezga.
Zuŵa lakupulikizgira mulandu ndiloso zuŵa ilo uyo wali na mulandu wakuŵira na wanangwa wakweruzgikira luŵiro.
Peter Costello, uyo ni musungichuma wa charu cha Australian ndiposo uyo wakwenera kuti wanjirenge m'malo mwa Nduna Yikuru John Howard nga mulongozgi wa chipani cha Liberal wakukhozgera fundo yakuti charu cha Australia chipangenge vinthu vyakugwiliskira ntchito nkhongono yikuru ya nyukiliya.
Ŵa Costello ŵakati para vinthu vyakwendera nkhongono yikuru ya nyukiliya vikuwoneka kuti vingawovwira pa chuma, charu cha Australia chikwenera kupanga.
"Ŵa Costello ŵakati "Para vyamba kuguliskika, tikwenera kuŵa navyo. Kung'anamura kuti palije dango lakukanizga kupanga vinthu na nkhongono yikuru ya nyukiliya.
Kuyana na kampani yakuthandazga makani yakuchemeka Ansa, "ŵapolisi ŵakufipa mtima na kulasana uko ŵakopa kuti kungambiska nkhondo yikuru yakulimbirana udindo.
Ŵapolisi ŵakati Lo Piccolo wakaŵa na mwaŵi ukuru wa kutora udindo chifukwa wakatemwekanga chomene na Provenzano ku Palermo kweniso wakaŵa munthu wakumanya tunthu chomene ndipo wakachindikikanga chomene na mabwana ghakumanyuma pakuti ghakalondezganga fundo ya Provenzano yakuti ŵangamanyikwanga chomene yayi uku ŵakukhozga nkhongono zawo.
Provenzano ndiyo wakalongozganga mabwana agha apo wakamazga nkhondo yakulimbana na boma iyo Riina wakambiska, iyo yikapangiska kuti ŵalongozgi ŵa vigeŵenga Giovanni Falcone na Paolo Borsellino ŵakomeke mu 1992."
Bwana wa kampani ya Apple Steve Jobs wakalongora foni iyi kakwamba apo wakaluta pa gome na kufumiska foni ya iPhone mu thumba lake la jinzi.
Mu mazgu ghake agho wakayowoya kwa maola ghaŵiri wakati "Mwahuno kampani ya Apple yili na foni iyo yanozgekaso makora, Tinjipangirenge mbiri mwahuno".
Pa Charu chose, ku Brazil ndiko kuti ŵanthu ŵanandi chomene ŵa tchalitchi la Roma Katolika, ndipo Tchalitchi la Roma Katolika nyengo zose laŵa likukana kuti dango lakuti ŵanalume panji ŵanakazi pera ŵatoranenge lizomerezgeke mu charu ichi.
Mphara ya Malango ya Brazil yadumbiskana vya dango ili kwa vyaka 10, ndipo nthengwa za mtundu uwu ni zakuzomerezgeka ku Rio Grande do Sul pera.
Nkhani iyi yikaluta kakwamba mu phara ya malango na meya wakale wa msumba wa São Paulo, Marta Suplicy. Nkhani iyi, yikati yanozgeka mu malo ghanyake, sono yili mu mawoko gha Roberto Jefferson.
Ŵanthu awo ŵakuchita viwoneskero kulongora kukwiya na umo nkhani iyi yili kwendera ŵakughanaghana za kupempha masiginecha gha ŵanthu ŵakukwana 1.2 miliyoni na kukapeleka ku Mphara ya Malango mu Novembala.
Vikati vyawonekerathu kuti mbumba zinandi zikapenjanga wovwiri kuti nkhani yakuti ŵafumemo mu nyumba izo ŵakakhalanga yilute ku khoti, ungano wa awo ŵakachimbizgika mu nyumba izi ukachitika pa Malichi 20 pa East Bay Community Law Center.
Apo ŵanthu ŵa mu nyumba izi ŵakamba kuyowoya ivyo vyaŵachitikira, mbumba zinandi zakukhwaskika zikamanya kuti Carolyn Wilson wa ku Dipatiment yakuwona vya nyumba ya OHA wali kuŵibira ndalama izo ŵakapelekako ku nyumba izi, na kuchimbiramo mu msumba.
Awo ŵakuchita renti ku Lockwood Gardens ŵakugomezga kuti pakwenera kuti paliso mbumba zinyake 40 panji kujumpha apa izo zichimbizgikengeso mu nyumba, pakuti ŵapulika kuti ŵapolisi ŵa dipatimenti yakuwona vya nyumba ya OHA ŵakufufuzaso vya nyumba zinyake za ku Oakland izo nazo zingaŵa kuti zikukhwaskika na nkhani iyi.
Bandi iyi yikati yamwimba yayi ku Maui's War Memorial Stadium, uko kukate kukaŵenge ŵanthu ŵakukwana 9,000, ndipo yikaphepiska ŵanthu awo ŵakuyitemwa.
Kampani iyo yikwendeska milimo ya bandi iyi, ya HK Management Inc., yikapeleka yayi chifukwa ichi bandi iyi yalekera kukimba ku malo agha pa Seputembala 20, kweni namachero ghake ndipo yikati ŵakanozgekera makora yayi.
Nkhwantha Zakumanya vya Malango zakumanyikwa chomene ku Greece, Sakis Kechagioglou na George Nikolakopoulos ŵazijalira mu jele la Korydallus ku Athens, zati zasangika na mulandu wa ukhuluku ndiposo vimbundi.
Chifukwa cha ivi, muli gutuli mu makhoti gha charu cha Greece chifukwa cha kuvumbukwa kwa vinthu viheni ivyo ŵeruzgi ŵa mu makhoti, nkhwantha zakumanya vya malango, na ŵanthu ŵanyake ŵakugwira ntchito za makhoti ŵaŵa ŵakuchita mu vyaka ivyo vyajumpha.
Masabata agho ghajumpha, pamanyuma pa nkhani iyo yikathandazgika na mutolamakani Makis Triantafylopoulos mu pulogiramu yake yakumanyikwa chomene ya pa TV yakuchemeka "Zoungla" pa Alpha TV, mwimiliri wa Mphara ya Malango uyoso ni nkhwantha yakumanya vya malango, Petros Mantouvalos, wimiskika pa ntchito chifukwa ŵanthu ŵa mu ofesi yake ŵakasangika na milandu ya ukhuluku na vimbundi.
Nakuti, mweruzgi mulara wa mu khoti Evangelos Kalousis wali kujalirika mu jele chifukwa cha kusangika na mulandu wa vimbundi ndiposo nkharo yakulengeska.
Roberts wakakana kuyowoya mwakudunjika nyengo iyo wakugomezga kuti umoyo ukwambira, ilo ni fumbo lakuzirwa chomene para ŵakuwona malango ghakukhwaskana na kufumiska nthumbo, wakati ungaŵa ulemwa kuyowoyerathu nkhani nga ni izi.
Kweni wakawerezgaso mazgu agho wakayowoya kumanyuma kuti chigamuro cha Roe v. Wade ndilo "dango ilo boma likwendera", ndipo wakadidimizga chomene kukhumbikwa kwakuti Khoti Likuru Chomene lipelekenge vigamuro vyakukolerana.
Kweniso wakayowoya mwakusimikizga kuti wakugomezga kuti munthu wali na wanangwa kuchita vinthu vyake ku udesi ndipo wanangwa uwu ndiwo pali kujintha dango lakuchemeka Roe lakukhwaskana na kufumiska thumbo .
Timu ya Maroochydore ndiyo yili pachanya mu chipharizgano ichi, yikuluska timu ya Noosa iyo yili pachiŵiri na mapoyinti ghankhondi na limoza.
Matimu ghaŵiri agha ghakumanenge mu chigaŵa chakulazga kuumaliro icho timu ya Noosa yikaluska na mapointi 11.
Pamanyuma timu ya Maroochydore yikaluska timu ya Caboolture pa chipharizgano chakunozgekera maseŵera ghaumaliro.
Chiyuni chikuru cha munyengo yakale chakuchemeka Hesperonychus elizabethae chili mu gulu la viyuni vya mtundu wa Dromaeosauridae ndipo mphaubali na viyuni vyakuchemeka Velociraptor .
Chiyuni cha mahungwa thupi lose ichi, icho chikaryanga vyamoyo vinyake ŵakugomezga kuti chikendanga mwakuyimilira na malundi ghaŵiri ndipo chikaŵa na njoŵe nga ntchinyama cha Velociraptor.
Nyoŵe yake yachiŵiri yikaŵa yikuru kuluska zinyake, lekani chikapika zina lakuti Hesperonychus ilo likung'anamura kuti "njoŵe yakumanjiliro kwa dazi."
Kusazgapo pa chiwuvi chakukhoma, kusintha kukuru kwa nyengo nako kukupangiska kuti chiŵe chakusuzga kuponoska ŵanthu.
Pittman wakasachizga kuti nyengo yingasintha yayi mpaka nyengo yinyake sabata yikwiza.
Kuyana na Pittman, Unandi na ukuru wa chiwuvi ichi nguheni chomene ku awo ŵakwenda pa nyanja kuluska vyaka 15 vyakumasinda.
Nkhani yakuti mwana wasukulu munyakhe wakakika kwakuyana na nkhani zakukhwaska kulasana na futi kusukulu kwa pa 21 Malici yanguŵa palipose ku Red Lake muhanya wuno apo mdawuko wa nyifwa ya Jeff Weise na ŵanthu ŵatatu pa ŵanthu ŵankhondi na ŵanayi ŵala wacitikilanga.
Mabwana ghandayowoyepo vinandi yayi kupatulako kuzomerezga waka vya kukakika kwa ŵanthu uko kwacitika muhanya wuno.
Kweni, yumoza mwa ŵanthu awo ŵakumanyapo kanthu pa nkhani iyi waphalira gulu lakweluzga milandu la Minneapolis Star-Tribune kuti ni Louis Jourdan, msepuka wavyaka 16, uyo ni mwana wa Floyd Jourdan uyo ngwapampando wa Red Lake.
Vikumanyikwa yayi pa nyengo yasono kuti ni mulandu wuli uwo wamukakila munyamata uyu kweni dongosolo la kweluzga nkhani iyi ku khoti boma lakuwona milandu yakucitika na ŵana layambika.
Lodin wakayowoyaso kuti ŵalaraŵalara ŵakaghanaghana za kwimika chisora cha chiwerezga ichi mwakuti ŵavikilire ndalama za charu cha Afghanstan kweniso kuti visora vinyake viŵe vyakuvikilirika.
Ŵimiliri ŵa vyaru vinyake awo ŵakatumika ŵakati ŵali kusanga maukaboni ghakukwana ghakulongora kuti mu malango gha charu cha Afghanstan muli masuzgo ghanandi agho ghakupangiska kuŵa chakusuzga kuwerezgaso chisora ichi.
Ivi vikususkana na malipoti agho ghakapelekeka kumanyuma, agho ghakati kuleka kuzomerezga chisora cha chiwerezga ichi kuchitikaso nkhuswa malango gha charu.
Ndege iyi yikalutanga ku Irkutsk ndipo ŵakendeskanga mbasilikari ŵa boma.
Pakapangika wupu wakuti usande ivyo vyapangiska ngozi iyi.
Ndege ya Il-76 ŵakagwiliskiranga ntchito mbasilikari ŵa charu cha Russian ndiposo boma la Soviet kufuma m'ma 1970, ndipo mwezi wamara nawo yikachitaso ngozi yikuru ku Russia.
Pa Okutobala 7 injini yikakhulika apo yikanyamukanga, ndipo pakaŵavya wakupwetekeka. Ngozi iyi yati yachitika, charu cha Russia chikayimika dankha maulendo gha ndege ya Il-76.
Payipi ya Trans-Alaska Pipeline System yikajalika pa mtunda wa mamayilozi 800 chifukwa cha kusulura kwa malita ghanandi gha mafuta kumwera kwa Fairbanks, Alaska.
Kuzimwa kwa magesi uko kukachitika panyengo yakuyezga magesi pa malo agha kukapangiska kuti mavaluvu gha mu mapayipi agha ghajulike ndipo mafuta ghakafuluka pafupi na pampu ya pa Fort Greely pa siteshoni 9.
Kujulika kwa mavavu agha kukapangiska kuti makina agha ghafumiske nkhongono iyo yikatutuzga mafuta ndipo ghakafulukira pa kanthu ako kakajanda mafuta na kuluta mu thanki iyo mukunjira mafuta ghakukwana mabalero 55,000 (magaloni 2.3 million).
Pakufika pa Chitatu namise, maventi gha thanki ghakaŵa kuti ghachali kusulura panji chifukwa chakuti ghakasanuzgika mukati.
Malo ghanyake ghakusungamo mafuta gha musi mwa mathanki agho mungakwana mafuta ghakukwana mabalero 104,500 ghakaŵa ghakuzura chomene yayi.
Mu mazgu, agho ghakayowoyeka pa wayilesi ya kanema, kakaŵa kakwamba kuti mulara wa boma la Iran wazomere kuti vilango ivyo vyaru vili kuŵika pa boma ili vikulipweteka nadi.
Vinyake mwa vilango ivi nkhukanizga charu ichi vinthu vinyake vyakukhwaskana na chuma, kweniso vyaru vya mu European Union vili kuleka kugura mafuta ghake, agho kukufuma 80% ya chuma icho charu ichi chikusanga pakuguliska vinthu ku vyaru vinyake.
Mu lipoti lake la mwezi na mwezi ilo lapelekeka sonosono apa, wupu wa OPEC wati unandi wa mafuta agho wukutumizga mu vyaru wachepa chomene kwa vyaka khumi kufika pa mabalero 2.8 miliyoni pa zuŵa.
Mulongozgi mulara chomene wa charu ichi, Ayatollah Ali Khamenei, walongosora kuti kugomezga waka mafuta "ntchipingo" icho chikamba pambere charu cha Iran chindachite viwawa vyakuti boma la Chisiramu lisinthe mu 1979 ndipo charu ichi chikwenera kujifwatura mu chipingo ichi.
Para chombo ichi chafika pa Charu na kunjira mu mlengalenga, cha m'ma 5 koloko mulenji (kuyana na nyengo ya vyaru vya kumafumiro gha dazi kwa charu), ŵanthu ŵanandi mu vigaŵa nga Northern California, Oregon, Nevada, na Utah ŵazamuchiwona.
Chombo ichi chizamuwoneka nga ni nyenyezi ya nthanda iyo yikwenda kuchanya.
Chombo ichi chizamwendanga pa luŵiro lwa makilomita 12.8 panji kuti mamayilosi 8 pa sekondi, luŵiro lwakuti chingenda waka miniti yimoza kufuma ku San Francisco kuya ku Los Angeles.
Chombo chakuchemeka Stardust chijumphenge vyombo vyose ivyo vili kuŵako apo chiŵenge chombo chakwamba kwenda luŵiro chomene kuwelera pa Charu, chiluskenge sipidi iyo chombo chakuchemeka Apollo X chikenda pakufuma ku mwezi mu Meyi 1969.
"Tom Duxbury, uyo ni mulongozgi wa pulojekiti yakukhwaskana na chombo cha Stardust wati "chombo ichi chendenge kumanjiliro gha dazi mumphepete mwa nyanja, ku mpoto kwa California ndipo chendenge kufuma ku California kwizira pakati pa Oregon na kwendera ku Nevada na Idaho mpaka ku Utah.
Maghanoghano gha Ŵa Rudd gha kusayinira phangano la ku Kyoto lakukhwaskana na kusintha kwa nyengo, ghapangiska kuti charu cha United States chisolokere, icho pasono ni charu chekha pa vyaru visambazi icho chindasayinire phangano ili.
Boma lakale la charu cha Australia likakana kusayinira phangano la Kyoto, likatenge chuma cha charu ichi chingakhira chifukwa chikuthemba chomene pa kuguliska malasha mu vyaru vinyake, apo vyaru nga ni India na China vikulutilira kunanga mphepo za mu mlengalenga.
Uku nkhusanda kukuru chomene mu mbiri yose ya kampani ya eBay.
Kampani iyi yikughanaghana vya kuŵa na nthowa zakupambanapambana zakupangira chandulo na kumanyikwa chomene mu vigaŵa ivyo kampani ya Skype njakumanyikwa chomene, nga nkhu China, Kumafumiro gha Dazi kwa Europe, na ku Brazil.
Ŵasayansi ŵakusachizga kuti mwezi wakuchemeka Enceladus ukuzingilira ndipo ndiwo panji ukupangiska chizingo icho chili kuzingirizga pulaneti la Saturn.
Mwezi wa Enceladus ndiwo ukugalara chomene kuchanya, ukuŵaliska 90 peresenti ya ungweru wakufuma ku dazi uwo ukutimba pa mwezi uwu.
Konami, uyo wali kupanga maseŵera agha, mwahuno wanguyowoya mu nyuzipepara ya ku Japan kuti wafumiskenge yayi maseŵera ghakuchemeka Six Days in Fallujah.
Zgaro izi zikayamba pakutolera Nkhondo Yachiŵiri ya ku Fallujah, nkhondo yakofya ya pakati pa ŵasilikari ŵa vyaru vya America na Iraq.
Wupu wakulaŵilira ŵakuthandazga makani wa ACMA ukasangaso kuti nangauli vidiyo iyi yikulongoreka pa intaneti, kampani ya Big Brother yindaswe malango gha pa intaneti ghakukhwaskana na ivyo vikwenera kuŵikikapo chifukwa vidiyo iyi yikaŵikika pa webusayiti ya Big Brother yayi.
Malango ghakukhwaskana na kuthandazga makani agho ŵakughachema Broadcasting Services Act ghakuyowoya ivyo munthu wangaŵika pa intaneti, kweni kuti vinthu ivi viwoneke kuti ni vya pa intaneti vikwenera kuŵa pa makika ghakusunga vinthu pa intaneti.
Ofesi ya mwimiliri wa charu cha United States iyo yili ku Nairobi, Kenya yachenjezga kuti "vigeŵenga vyakufuma ku Somalia" vikunozga vya kuvwara mabomba na kuzakaphuliska ku Kenya na Ethiopia na kufwira kumoza.
Charu cha U.S. chapharazga kuti chapokera uthenga ku malo ghanyake, agho chindavumbure, uwo ukuyowoya mwakudunjika kuti ŵanthu ŵakuvwala mabomba aŵa ŵazamuphuliska "malo ghakumanyikwa chomene" mu charu cha Ethiopia na Kenya.
Kumanyuma, pambere pulogiramu ya The Daily Show na The Colbert Report ghandambe, Heck na Johnson ŵakaghanaghana vya kulemba nkhani zakusekiska zakwata waka—ndiposo kupharazga makani—apo ŵakasambiranga pa UW mu 1988.
Kufuma apo kampani ya Onion yikambira, yaluta panthazi chomene pa nkhani ya kuthandazga makani, ndipo nyuzipepala yake ndiposo nkhani za pa webusayiti yake, vikaŵazgika na ŵanthu ŵakukwana 5,000,000 mu mwezi wa Okutobala, kusaska malonda gha ŵanthu, kupharazga makani pa Kanema usiku na muhanya, kuŵika mavidiyo gha nkhani pa intaneti, ndipo sonosono apa yafumiska buku lakuchemeka Our Dumb World ilo likulongosora vyaru vyose vya pa charu chapasi .
Al Gore na General Tommy Franks ŵakuzerezga waka nkhani zakwata zakukhwaskana na iwo (Nkhani yimoza yakukhwaska Gore ni iyo Nyuzi ya Onion yikapharazga kuti kufumira waka apo wakaluzira visora vya mu 2000 ku Electoral College, iyo na Tipper ŵakusangwa chomene pakugonana).
Ŵanandi awo ŵakulemba makani ku kampani iyi ŵakutemwa chomene kuŵatora mu pulogiramu yakwata nkhani zakusekiska iyo yikulongozgeka na Jon Stewart na Stephen Colbert.
Ungano wa ŵanthu ŵamaluso uwu nawo uli kunozgeka na Bucharest City Hall pakukhumba kukopa ŵanthu kuti ŵambeso kuchindika msumba ukuru uwu wa charu cha Romania kuti muli maluso kweniso ngwakutowa.
Msumba uwu uŵenge wakwamba pa vyaru vya kumwera chakumafumiro gha dazi kwa Europe kuŵa na Chiwoneskero cha Ng'ombe, icho chakuluska viwoneskero vyose pa charu vyakulongora maluso gha ŵanthu, ndipo chichitikenge pakati pa Juni na Ogasiti chaka chino.
Mu chipharazgo cha mwahuno mwanguŵaso vilato vya boma ivyo likayowoya mu Malichi chaka chino kuti lipelekenge ndalama zakovwira kugulira sitima zapamtunda zakunyamura ŵanthu.
Para pasazgikira sitima 300 ndikuti sitima zose izo zigulikenge zikwanenge 1,300 ndipo ivi viwovwirenge kuti ŵanthu ŵaleke kuzurana pa siteji ya sitima zapamtunda.
Muyowoyeri wa Los Angeles Police Department, Christopher Garcia, wakati mwanalume uyu wali kupika mulandu wa kunanga vinthu yayi kweni wa kujumpha kwambura chizomerezgo.
Chinkhwangani ichi chikaphwanyika yayi; ŵakachivunga waka na chisalu chifipa icho ŵakachitozga na vimanyikwiro vya mtende na mtima kuti "O" waŵazgike nga ni "e" muchoko.
Kubinkha kwa maji mu nyanja kukupangika para ndele zakofya zakuchemeka Karenia zaŵa zinandi chomene mu Nyanja, izo ni vyakumera vya selo limoza ndipo vikumera vyekha mu nyanja.
Vinthu vinyake ivyo vikuchitika vyekha pa Nyanja vingapangiska ndele izi kuti zimerenge chomene, ndipo zingandana mwaluŵiro chomene.
Ndele izi zikufumiska poyizoni uwo ungananga misipa ya ŵanthu na vinyama wuwo.
Kanandi somba zikufwa chifukwa cha vinthu viheni vinandi ivyo vikuluta mu maji.
Ŵanthu ŵangapwetekeka para ŵathuta maji ghaheni agho ghayeyeka na mphepo na majigha kuya m'dera.
Apo chimphepo chakuchemeka Tropical Cyclone Gonu chikaŵa chankhongono chomene, icho zina leke liri kufuma ku chikwama chakupangika na mahamba gha khuni la vintchindo mu chiyowoyero cha Ŵamaldive, chikendanga pa sipidi ya makilomita 240 pa ora (mamayilosi 149 pa ora) .
Pakufika mwahuno mulenji, chimphepo chendanga pa sipidi ya makilomita 83 pa ora, ndipo chikulindizgika kuti chilutilirenge kuchepa nkhongono.
Pa Chitatu, wupu wakwendeska maseŵera gha basketball wa United States' National Basketball Association (NBA) ukalekeska chipharizgano cha chaka ichi cha maseŵera gha basketball chifukwa cha muliri wa COVID-19.
Wupu wa NBA ukachita chigamuro ichi pamanyuma pakuti wakuseŵera wa timu ya Utah Jazz wasangika na kachibungu kakwambiska COVID-19.
Kuyana na vinthu ivi ivyo ŵali kufukura pasi, chikung'anamura kuti ntchipusu chomene thupi kugaŵikana kuluska umo maukaboni ghakukhwaskana na thupi ghakulongolera. 
"Berhane Asfaw, uyo wakugwira ntchito ya kusanda vinthu ku Rift Valley Research Service ku Ethiopia ndiposo uyo wakanozgako kusanda uku, wakati "Ichi chikung'anamura kuti nkhani iyi yikwenera kuwonekaso makora.
Mpaka sono, AOL yaluta panthazi chomene ndipo yili kupanga nthowa yakutumizgira uthenga yakuchemeka IM mwambura kufipa mtima, chifukwa ŵanthu ŵanandi ku United States ŵakugwiliskira ntchito chomene nthowa iyi.
Kweni wanangwa uwu ungamara chifukwa cha ivyo makani ghanyake ghakukhumba kuchita.
Kusazga pamoza chiŵelengero cha ŵanthu awo ŵakugwiliskira ntchito Yahoo! na cha awo ŵakugwiliskira ntchito Microsoft, mbwenu chilimbanenbe na cha awo ŵakugwiliskira ntchito AOL.
Boma likatora Banki ya Northern Rock mu 2008 vyati vyamanyikwa kuti kampani yakwendeska banki iyi yikapokera wovwiri wa ndalama kufuma ku Boma la UK.
Banki ya Northern Rock yikapempha wovwiri vikati vyamanyikwa kuti yilije ndalama mu nyengo iyo chuma pa charu chose chikendanga makora yayi mu 2007.
Pambere boma lindatore banki iyi, kampani ya Virgin Group iyo mwenecho ni Sir Richard Branson yikakhumbanga kugura banki iyi kweni yikazomerezgeka yayi.
Mu 2010, apo banki iyi yikaŵa ya boma, banki ya Northern Rock plc, iyo pasono yikaŵa palipose, yikafumako ku ‘bank yiheni’, ya Northern Rock (Kampani Iyo Yikayiyendeskanga).
Kampani ya Virgin yili kugurako waka ‘banki yiwemi’ pera ya Northern Rock, yindagure kampani yose iyo yikendeskanga banki iyi.
Ŵakugomezga kuti aka nkhachinkhondi mu mdauko kuti ŵanthu ŵawone chinthu icho ŵasayansi ŵali kusimikizga kuti chili kuwa pa Charu Chapasi kufuma kuchanya.
Pa malibwe pafupifupi 24,000 agho ghakumanyikwa kuti ghali kufuma kuchanya kwiza pa Charu chapasi, ni malibwe 34 pera agho ghali kusimikizga kuti ghali kufuma ku pulaneti la Mars.
Malibwe nkhumi na ghankhondi pa malibwe agha, ghakiza mwakuchita kukhonyoka mu mwezi wa Julayi uwo wajumpha.
Ghanyake mwa malibwe agha, agho ghakusangika bweka yayi pa Charu, ghakuguliskika pa mtengo wakwambira pa US$11,000 mpaka $22,500 pa magiramu ghachoko waka, kuluska khumi mtengo wa golide.
Kufuma pa maseŵera agha, Keselowski ndiyo wakudangira mu chipharizgano cha Nkhombo ya Madirayiva, wali na mapointi 2,250.
Pamanyuma pa iyo pali Johnson, uyo ŵakupambana mapointi ghankhondi na ghaŵiri, wali na mapointi 2,243.
Pa malo ghachitatu pali Hamlin uyo wakuluskika na mapointi makhumi ghaŵiri, kweni wakuluska Bowyer na mapointi ghankhondi. Kahne wali pa malo ghachinkondi na mapointi 2,220 ndipo Truex, Jr. wali pa malo ghachinkhondi na chimoza na mapointi 2,207.
Stewart, Gordon, Kenseth, na Harvick ndiwo ŵali kuumaliro kwa madirayiva khumi agho ghachita makora chomene mu chipharizgano cha Nkhombo ya Madirayiva ndipo kwakhala waka maseŵero ghanayi.
Ŵasilikari ŵa nkhondo yapamaji ŵa charu cha US ŵakati ŵakusanda nkhani iyi.
 Iwo mu mazgu ghawo, iwo ŵakatiso, pasono "gulu lawo likugwira ntchito ya kusanga nthowa yiwemi iyo ŵangazuwulira sitima iyi kwambura kunanga vinthu".
Sitima ya mtundu wa Avenger iyi, iyo ntchito yake nkhuwuskamo maboma agho ŵarwani ŵanthya mu nyanja, yikalutanga ku Puerto Princesa ku Palawan.
Sitima iyi nja ŵasilikari ŵa U.S. ŵa nkhondo yapamaji awo ŵakukhala ku Sasebo, Nagasaki ku Japan.
Vigeŵenga ivyo vikachita chiŵembu mu msumba wa Mumbai vikiza pa boti pa Novembala 26, 2008, vikayegha mafuti ghakuru na futi izo zikulasa kanandi panyengo yimoza ndipo vikalasa malo ghanandi kusazgapo malo ghakukwelera sitima yapa mtundu gha Chhatrapati Shivaji Terminus agho pakuŵa mzinda ukuru wa ŵanthu ndiposo hotelo yakumanyikwa chomene ya Taj Mahal Hotel.
Mauthenga agho David Headley wakapelekanga ku gulu la vigeŵenga 10 vya futi vyakuchemeka Laskhar-e-Taiba vya ku Pakistan ndigho ghakaviwovwira pakuchita mulimo wawo.
Chiŵembu ichi chatimbanizga chomene ubale pakati pa charu cha India na Pakistan.
Wakalongozgana na ŵalaraŵalara aŵa, ndipo wakasimikizgira ŵanthu ŵa ku Texas kuti paŵikika ndondemeko ya kuvikilira ŵanthu.
Perry wakayowoya mwakudunjika kuti, "Pali malo ghachoko waka pa charu agho ghali na vinthu vyakukhumbikwira pakumarana na suzgo ilii."
Gavanara uyu wakatiso, "Mwahuno, tapulika kuti ŵana ŵanyake ŵa misinkhu yakuluta ku sukulu ŵamanyikwa kuti ŵakaŵirapo lumoza na mulwari uyu."
Wakayowoyaso kuti, "Nthenda iyi njakofya. Manyani kuti boma likuchitapo kanthu nga umo likwenera kuchitira."
Para vyasimikizgika kuti sitima iyi ndiyo nadi, mbwenu ntchito ya Allen ya vyaka vinkhondi na vitatu ya kupenja sitima iyi yamara.
Pamanyuma pa kupima pasi pa nyanja, sitima iyi yikasangika mwakugwiliskira ntchito makina ghakuchemeka ROV.
Vikupulikikwa kuti Allen, uyo njumoza mwa ŵanthu ŵasambazi chomene pa charu chose, wakupeleka chuma chinandi pa ntchito ya kupenja sitima za pa maji ndipo wakamba ntchito ya kupenja sitima ya Musashi chifukwa chakuti pa umoyo wake wose wakukhumba kumanya vinandi vya nkhondo iyi.
Panyengo iyo wakaŵa ku Atlanta, wakalumbikanga chomene na ŵanthu kusazgapo ŵakususka ndipo wakamanyikwanga chifukwa chakuŵa na nthowa ziphya zakusambizgira mu masukulu gha ŵasambiri ŵanandi.
Mu 2009 wakapika nkhombo iyo yikupelekeka kwa mulongozgi uyo wachita makora chomene mu chaka.
Panyengo iyo wakapikanga nkhombo iyi, sukulu za ku Atlanta zikamba kukwera chomene mayeso.
Pati pajumpha nyengo yichoko waka, Nyuzipepara ya The Atlanta Journal-Constitution yikapharazga lipoti lakulongora kuti pakaŵa masuzgo ghanyake ghakukhwaskana na umo mayeso agha ghakendera.
Lipoti ili likalongora kuti chiŵerengero cha ŵana ŵakukwera mayeso chikakwera luŵiro mwakuzizika chomene, ndipo likati sukulu yikamanya suzgo ili kweni yikachitapo kanthu yayi pa ivyo vikabowozgeka.
Pamanyuma ukaboni ukalongora kuti Hall wakajura mayeso, pamoza na ŵanthu ŵanyake 34 ŵakugwira ntchito za masambiro, ndipo wakapika mulandu mu 2013.
Boma la Ireland likudidimizgapo chomene kuti mphara ya malango yikwenera kupanga luwiro dango lakumazgira suzgo ili.
Muyowoyeri wa boma wakati "sono ntchakuzirwa chomene pa umoyo wa ŵanthu kweniso ku awo ŵakuzenga milandu kuti dango ili lipangike mwaluŵiro. 
Nduna ya vya Umoyo yikati yikufipa mtima na umoyo wa ŵanthu awo ŵasangirapo mwaŵi chifukwa chakuti minkhwara iyi njakuzomerezgeka kwa kanyengo, kweniso na milandu yakukhwaskana na minkhwara iyo yapharazgika kufuma apo dango lakukhwaskana na minkhwara likasinthira.
Cha kumulenji, Jarque wakaseŵeranga pa girawundi la Coverciano ku Italy kunozgekera maseŵera agho ghakaŵa pafupi kuŵako. Wakakhalanga mu hotelo ya timu yake kulindilira maseŵero gha pa Sabata gha pakati pa timu yake na timu ya Bolonia.
Wakakhalanga mu hotelo ya timu yake kulindilira maseŵero gha pa Sabata gha pakati pa timu yake na timu ya Bolonia.
Basi iyi yikalutanga ku Six Flags St. Louis ku Missouri kuti bandi iyi yikimbe ku ŵanthu awo ŵakagulirathu matikiti.
Pa Chisulo nyengo ya 1:15 a.m, kuyana na awo ŵakawona, gesi la girini likaŵa kuti lakubuka apo basi iyi yikajumphanga ndipo galimoto yinyake yikakhota kunthazi kwake.
Pakufika usiku wa Ogasiti 9, chimphepo chakofya chakuchemeka Morakot chikaŵa kuti chili pa mtundu wa makilomita makhumi ghankhondi na ghaŵiri kufuma ku chigaŵa cha charu cha China cha Fujian.
Chimphepo ichi chikusachizgika kuti chikwenda pa sipidi ya makilomita khumi na limoza pa ora, kwiza ku China.
Awo ŵakakwera ŵakapika maji apo ŵakalindiliranga pa malo ghakotcha pa mulingo wa madigiri 90(F).
Mulara wa ŵakuzimwiska moto Scott Kouns wakati, "Likaŵa zuŵa lakotcha chomene ku Santa Clara ndipo chithukivu chikafika cha'ma 90
Nyengo yiliyose iyo yikajumphangapo apo ŵanthu ŵakaŵa pa chimashini ichi yikaŵa yakusuzga, ndipo pakajumpha pafupifupi ora lanthunthu kuti ŵakhizge munthu wakwamba."
Schumacher uyo wakapumura pa maseŵera agha mu 2006 wati wawina chipharizgano cha magalimoto chakuchemeka Formula 1 kankhondi na kaŵiri, wakate wanjirenge m'malo mwa Felipe Massa, uyo wali kupwetekeka.
Munthu wa ku Brazil uyu wakapwetekeka chomene ku mutu apo wakachita ngozi pa chipharizgano cha magalimoto cha Hungarian Grand Prix cha mu 2009.
Massa wachitengeko dankha yayi maseŵera agha chaka chose cha 2009.
Rodrigo Arias, uyo ni nduna ya Purezidenti wakati, Arias wasangika na kachibungu ka nthenda iyi kweni ni mulwari chomene yayi.
Purezident wali makora waka, nanguli wakhalenge dankha kwayekha kwa tumazuŵa.
Padera pa kuthukira mu thupi na vilonda vya pa singo, nili makora ndipo ningakwaniska kugwilira ntchito zane ku nyumba kwizira pa intaneti, foni panji melu. 
Mu mazgu ghake, Arias wakati, "Nkhukhazga kuti nambengeso kugwira ntchito zane zose pa Mande.
Chimphepo cha Felicia, icho nyengo yinyake chikaŵa mu gulu la nambala 4 pa ndandanda yakulongora kukura kwa vimphepo ya Saffir-Simpson Hurricane Scale, chikachepa dankha nkhongono pambere chindamalirethu pa Chiŵiri.
Mphepo zakukhalako za mtundu uwu zikapangiska vula yakuwazga mu vigaŵa vinandi vya vilwa ivi, nangauli kufika pasono, palije lipoti lililose lakulongora kuti yananga vinthu panji kupangiska maji kututuka.
Vula yakutchutcha, iyo yikakwana mainchezi 6.34 pa kachisulo kakupimira vula ku Oahu, yikalongosoreka kuti "njakovwira". 
Vula yinyake yikalokwanga uku chimphepo chikuputa kweniso ŵaleza ŵakududumira na kumwetura chomene.
Ndege ya mtundu wa Twin Otter yikakhumbanga kudeka pa Kokoda mayiro ndipo yikamanyikwanga na zina lakuti Airlines PNG Flight CG4684, kweni yikajumphilira dankha.
Ndege iyi yati yizaso kwati kwakhala maminiti khumi kuti nyengo yakudera yikwane, yikazgeŵa.
Malo agho yikawira ghasangika mwahuno ndipo ntchakusuzga chomene kufikako mwakuti ŵapolisi ŵaŵiri ŵanguchita kuŵakhizgira mukati mu nkhorongo kuti ŵaskeneneke pa chiwuvi na kufika pa malo ghangozi kuti ŵawone usange pali ŵakupona.
Chikaŵa chakusuzga chomene kupenja malo agho pakachitikira ngozi chifukwa cha umo nyengo yikaŵira, ivyoso vikatondeska ndege iyi kudeka.
Malipoti ghakulongora kuti, nyumba yinyake ku Macbeth Street yaphulika chifukwa cha kusulura kwa mafuta.
Munthu wakugwira ntchito ku kampani ya mafuta wakaluta ku malo agha wati wimbirika foni na munthu wakukhala kufupi na nyumba iyi, kumuphalira kuti mafuta ghakusulura.
Muthu uyu wakati wafika pa malo agha, nyumba iyi yikaphulika.
Pakaŵavya uyo wakapwetekeka chomene, kweni ŵanthu ŵankhondi awo ŵakawonanga apo ivi vikachitikanga ŵakatimbanizgika maghanoghano ndipo ŵakapokera wovwiri.
Mu nyumba iyi mukaŵavya munthu.
Panyengo iyo,ŵanthu pafupifupi 100 ŵa ku malo agha ŵakaŵawuskako dankha ku chigaŵa ichi.
Maseŵera gha Gofu na rugby ghambengeso kuŵapo pa Viphalizgano vya Olympic.
Pa ungano wake ukuru uwo ŵanguchitikira ku Berlin mwahuno, Komiti yakuwona vya Maseŵera gha Olympic pa Charu Chose yasankha kuti maseŵera agha ghaŵengepo pa vipharizgano ivi. Maseŵera gha Rugby, chomenechomene rugby union, na gofu ghangusankhika pakati pa maseŵero ghanyake ghankhondi ghakuti ghasandike usange ghangaŵangapo pa maseŵero gha Olympics.
Zgaro za Squash, karati na roller zanguzunurika kuti ziŵemo mu chipharizgano cha Olympic kusazgapo baseball na softball, izo ni zgalo izo zikafumiskikamo mu Chipharizgano cha Olympic mu 2005.
Kweni ivyo komiti iyi yili kusankha vikwenera kuzomerezgeka dankha na wupu wa IOC pa ungano wake uwo uchitikenge mu Okutobala ku Copenhagen.
Ni wose yayi ŵakakolerana navyo vyakuti paŵenge maseŵera gha nkhonya gha ŵanakazi.
Uyo wakawina medulo ya siliva pa maseŵera gha Olympics mu 2004 Amir Khan wakati, "Pasi pa mtima nkhuwona kuti nkhonya ya ŵanakazi yikwenera kuŵapo. Agha ni maghanoghano ghane." 
Nangauli wakayowoya nthena kweni wakati wazamuchemelera ŵakuseŵera ŵa ku Britain pa maseŵera gha Olympics gha chaka cha 2012 agho ghazamuchitikira ku London.
Mulandu wukazengekera ku khoti la Birmingham Crown ndipo ukamala kuzengeka pa August 3.
Muwuluski uyo ŵakamukakila pa malo agho mulandu wukacitikira wakati iyo wakagwiliska nchito cikhuni kuti wajithaske ku ŵanthu pafupifupi makhumi ghatatu awo ŵakamuswanga na mabotolo.
Blake nayo ŵakamusanga na mulandu wakukhumba kutimbanizga kendeskero ka mulandu.
Mweruzgi wa mlandu wakamuphalira Blake kuti cikaŵa cakumanyikwilathu kuti walutenge ku jele.
Nkhongono yambura kumanyikwa yakuchemeka dark energy yikuwoneka yayi ndipo nyengo zose yikugwira ntchito kuchanya.
Yikumanyika kuti yiliko chifukwa chakuti yikupangiska kuti kuchanya kusanuzgikenge.
Ŵasayansi ŵabowozga viwunjiko vya vidongo mu malo ghakupambanapambana ku mwezi ivyo vikuchemeka lobate scarps ivyo panji vili kupangika chifukwa chakuti mwezi ukukhwinyata pachokopachoko.
Viwunjiko ivi vikasangika malo ghakupambanapambana ku mwezi ndipo vikuwoneka kuti vili kusintha pachoko waka, kulongora kuti ivyo vikachitiska kuti vviŵeko vikachitika kale viŵi yayi.
Ghanoghano ili likususkana na fundo yakuti ku mwezi kungachitika yayi vinthu vyakuti visinthe umo kuliri.
Mwanalume uyu wakendeskanga galimoto ya matayala ghatatu iyo mukaŵa mabomba na kunjira nayo mu wumba wa ŵanthu.
Mwanalume uyo ŵakumughanaghanira kuti wakaphuliska mabomba agha wakakoleka, pamanyuma pakuti wapwetekeka na maboma agha.
Zina lake lindamanyikwe dankha ku ŵalara ŵa boma, nangauli ŵakumanya kuti wali mu gulu la ŵanthu ŵa fuko la Uighur.
Nadia, uyo wakababika pa Seputembala 17, 2007, mu nthowa ya opareshoni pa chipatala cha ŵanthu ŵa nthumbo ku Aleisk, mu charu cha Russia, wakaŵa na uzito wa mapawundi 17 na 1 ounce.
Mama ŵake ŵakati "Tose tikati waka pwazaa. 
Mama uyu wakati wafumbika ivyo adada ŵake ŵakayowoya, ŵakazgora kuti "Ŵakasoŵa chakuyowoya - wakayimilira apo, maso phayiphayi."
Ghakuchita vinthu nga ni maji. Ghakulangara nga umo maji ghaliri. 
Usange ungimilira mumphepete mwa nyanja, mbwe ungawona mpaka pasi pa tumalibwe panji mathipa agho ghali pasi chomene.
Stofan wakasazgirapo kuti, "Kuyana na umo tikumanyira, ni pulaneti limoza pera ilo liri na vinthu vinandi chomene kuluska Titan, ndipo zina lake ni Charu.
Nkhani iyi yikamba pa Janyuwale 1 apo ŵanthu ŵanandi ŵa ku malo agha ŵakamba kudandawulira Positi Ofesi ya Obanazawa kuti ŵandapokere makadi ghawo gha Chaka Chiphya agho ŵakupokera chaka na chaka.
Mayiro, positi ofesi yikapharazga mazgu ghakuphepiska ŵanthu ndiposo nyumba zakupharazga makani yati yabowozga kuti musepuka munyake wakabisa makalata ghakujumpha 600, kusazgapo mapositikadi gha Chaka Chiphya ghakukwana 429, ivyo vikapelekeka yayi ku ŵenecho.
Chombo chakuzingilira mwezi icho mukaŵavya ŵanthu chakuchemeka Chandrayaan-1 chikanjizga pa mwezi makina ghake ghakujambulira pa mwezi ghakuchemeka Moon Impact Probe (MIP), agho ghakafika pa mwezi pa sipidi ya makilomita 1.5 pa sekondi (mamayilosi 3000 pa ora), ndipo ghakafika mwakuchita kuwa kufupi na chigaŵa chakumwera cha Mwezi.
Padera pa kuyegha makina ghatatu ghakuzirwa chomene gha ŵasayansi, chombo chakuluta ku mwezi ichi chikayeghaso chithuzi cha ndembera ya charu cha India, chakudindika na penti kuseli na kuseli.
Pa ungano wa ŵamutora makani, Siriporn ŵakalembeka kuti wakati "Nkhuwonga awo ŵakawovwira munthu wa mulandu nga ndine. 
Ŵanyake ŵangakolerana navyo yayi, kweni nilije navyo ntchito.
Ndine wakukondwa kuti pali ŵanthu awo ŵakukhumba kunovwira.
Kufuma apo charu cha Pakistani chikapokera wanangwa wa kujiwusa chekha kufuma ku muwuso wa Britain mu 1947, Purezidenti wa Pakistani wimika "Ŵimiliri ŵa Boma" kuti ŵalongozgenge vigaŵa vya FATA, awo ŵali na mazaza ghose mu vigaŵa ivi. 
Ŵimiliri aŵa ŵali na udindo wa kupeleka ndalama zakovwira boma na makhoti mwakuyana na Chigaŵa 247 cha Malango gha Charu cha Pakistani.
Hotelo yanguwa ku Mecca, msumba utuŵa wa chisopa cha Chisilamu nyengo ya 10 koloko mulenji kuyana na nyengo ya ku malo agha.
Mu hotelo iyi mukaŵa ŵanthu awo ŵakizira kuzakawona msumba utuŵa uwu kwati kwakhala zuŵa limoza kuti kuŵe ulendo wa hajj.
Ŵanandi mwa ŵalendo ŵa mu hotelo yi ŵakaŵa ŵakufuma ku charu cha United Arab Emirates.
Awo ŵakafwa ŵakaŵapo 15, kweni chiŵelengero chikulindizgika kuti chikwerenge.
Leonov, uyo wakamanyikwangaso kuti "cosmonaut No. 11", wakaŵa mu gulu lakwambilira la ŵasayansi ŵakusanda vinthu vya ku mtambo mu boma la Soviet Union.
 Pa Malichi 18, 1965, wakaŵa munthu wakwamba kufuma mu chombo uku ŵali kuchanya na kwenda kuwaro, ivyo pa Chingerezi ŵakuti extravehicular activity (EVA), panji kuti "kwenda mudera," wakakhala yekha kuwalo kwa chombo maminiti ghakujumpha khumi na ghaŵiri pera. 
Chifukwa cha mulimo wake, wakapokera mendulu yakuti "Munthu Wapadera Chomene mu Soviet Union," izo ni ntchindi zakuluska zose mu boma la Soviet Union. 
Pati pajumpha vyaka khumi, wakadangilira gulu la Soviet pa ulendo wa ku mwezi wa Apollo–Soyuz uwo ukang'anamuranga kuti Nkhondo ya ku Mtambo yamara.
Iyo wakati, "Ŵavinjeru ŵandayowoyepo kuti chiŵembu ichi chichitikenge sonosono. 
Ndipouli, para chiŵembu chikulongora uti chichitikenge viŵi yayi, kuti chikung'anamura kuti kuŵavyirengethu yayi."
Nangauli ŵalara ŵa boma ŵakumanya makora yayi usange chiŵembu ichi chiŵengeko nadi, kweni dipatimenti ya Maryland Transportaion Authority yikajara musewu uwu mwakutumika na ŵa FBI.
Ŵakagwiliska ntchito magalimoto ghakuyegha viswaswa kuti ghajande tunthowa twakunjilira mu makolovati kweniso ŵapolisi ŵakukwana 80 ŵakaŵapo kuti ŵawovwirenge awo ŵakwendeska magalimoto kuti ŵende misewu yinyake.
Pakaŵavya malipoti ghakulongora kuti magalimoto ghakazurana mu msewu wakuzingilira msumba, uwo ni msewu unyake wakufumira mu msumba.
Charu cha Nigeria kumanyuma chikapharazga kuti chikakhumbanga kunjira wupu wa AfCFTA mu sabata ya ungano uwu.
Mulara wakuwona vya malonda na mafakitare mu AU, Albert Muchanga wakapharazga kuti charu cha Benin chinjirenge wupu uwu.
Mulara uyu wakati, "Tindakolerane dankha malango ghakukhwaskana na vinthu ivyo charu chilichose chiguliskenge ndiposo msonkho, kweni ivyo vilipo kale ni vyakukwana kuti tambepo kuchita malonda pakufika pa Julayi 1, 2020".
Ŵasayansi ŵa pa malo apo vyombo vikunyamukira ŵakasintha yayi uko chombo ichi chikalazganga nangauli kachipangizo kakuŵalongozga pa ulendo wawo kakuchemeka gyroscope kakazgeŵa kukwambilira kwa ulendo wawo wa ku mtambo, mpaka apo ŵakamalira kwenda ku mtambo.
Chiao na Sharipov ŵakati mtunda ukatayana viŵi yayi na uko kampasi yikalongora.
Ŵasayansi ŵa charu cha Russian awo ŵakalongozganga vyombo ivi pa malo agho vikunyamukira ŵakawuska vyombo ivi ndipo vikalazgaso ku malo ghakwenelera.
Mulandu uwu ukeruzgikira ku Virginia chifukwa ndiko kuli likuru la kampani ya intaneti yakudangira chomene ya AOL, iyo yikajuliska mulandu uwu.
Aka nkhakwamba kuti munthu wasangike na mulandu mwakulondezga dango ilo likazomerezgeka mu 2003 la kukanizga kutumizga maimelu ghanandi chomene, panji kuti spam, ku ŵanthu ŵambura kuŵamanya.
Jesus uyo wali na vyaka 21 wakanjira timu ya Manchester City chaka chamara mu Janyuwale 2017 kufuma ku timu ya ku Brazil yakuchemeka Palmeiras, wakagulika na ndalama zakukwana £27 million.
Kufuma nyengo iyo, wakuseŵera wa ku Brazil uyu waseŵelera timu iyi maseŵera ghakukwana 53 mu vipharizgano vyose ndipo wahozga vigoli 24.
Dr. Lee wakayowoyaso kuti wakufipa mtima na malipoti ghakuti ŵana ku Turkey sono ŵakukoreka na kachibungu ka chikhoso cha A(H5N1) avian influenza kwambura kulwara.
Iyo wakati kusandasanda kunyake kukusachizga kuti nthenda iyi yikwenera kuchepeskeka pambere yindaŵe muliri wa pa charu chose.
Pali kufipa mtima kuti awo ŵakulwara chikhoso ichi ŵangalutilira kwambuzga ku ŵanthu ŵanandi apo ŵakuchita milimo yawo ya zuŵa na zuŵa usange ŵali na vimanyikwiro vichoko vya chikhoso ichi.
Leslie Aun, muyowoyeri wa wupu wa Komen Foundation, wakati wupu uwu uli kwamba kulondezga dango liphya ilo likuzomerezga yayi kupeleka chawanangwa panji ndalama ku mawupu agho ghali na mulandu wakuti ghazgore.
Kuyana na fundo izo wupu wa Komen ukwendera, wupu wa Planned Parenthood ngwambura kwenelera kupokera wovwiri wa ndalama chifukwa pali nkhani iyo yikusandika na Mwimiliri Cliff Stearns yakukhwaskana na umo wupu wa Planned Parenthood ukugwiliskira ntchito ndalama kweniso umo ukulembera ndalama izo wagwiliskira ntchito .
Stearns wakufufuza usange misonkho yikugwiliskirika ntchito kulipilira ŵamama awo ŵakufumiska nthumbo kwizira mu wupu wa Planned Parenthood pakuti ndiyo ngwapachitengo wa Komiti Yichoko ya Kulaŵilira na Kusanda, iyo yili pasi pa komiti ya House Energy and Commerce Committee.
Gavanara wakale wa Massachusetts Mitt Romney pa Chiŵiri wakaluska pa visora vyakwambilira vya Purezidenti wa Chipani cha Republican ku Florida na mavoti 46 pa handiredi.
Sipikara wakale wa mphara ya malango ku U.S. Newt Gingrich wakaŵa pa malo ghachiŵiri na mavoti 32 pa handiredi.
Pakuti uyo waluska ndiyo wakutora vigaŵa vyose, chigaŵa cha Florida chikapeleka kwa Romney nthumi zose zakukwana makhumi ghankhondi, Ivyo vikapangiska kuti wadangirenge pa visora vya purezidenti wa chipani cha Republican.
Awo ŵakanozga viwoneskero ivi ŵakati ŵanthu pafupifupi 100,000 ŵakiza mu misumba ya German nga Berlin, Cologne, Hamburg, na Hanover.
Ku Berlin ŵapolisi ŵakuti kukaŵa ŵanthu pafupifupi 6,500 awo ŵakacita nawo viwoneskelo vyakulongola kukwiya.
Viwonwskero ivi vikacitikaso ku Paris, Sofia ku Bulgaria, Vilnius ku Lithuania, Valetta ku Malta, Tallinn ku Estonia, na Edinburg kweniso ku Glasgow ku Scotland.
Ŵanthu ŵakukwanira 200 ŵakacita viwoneskelo vya kukwiya kwawo pafupi na maofesi gha vyaumweneco wa nchito za luso.
Mwezi wamala kukaŵa vivundungweru ku Poland apo caro ici cikazomelezgera phangano la vyaru pakumalana na katundu wakupangika mwakwibira la ACTA, ico cikacitiska kuti boma la Poland lighanaghane vyakuleka kuzomelezga phangano ili kwasono.
Vyaru vya Latvia na Slovakia vicali kughanaghanilapo vya kuzomelezga phangano la vyaru pa kumalana na suzgo la kupanga katundu mwakubira la ACTA.
Mawupu gha Animal Liberation na Royal Society for the Prevention of Cruelty to Animals (RSPCA) ghakupemphaso kuti mu mabuchara gha ku Australia muŵikike makamera gha CCTV.
Mulara wa wupu wa RSPCA ku New South Wales David O'Shannessy wakaphalira ŵatolankhani ŵa ABC kuti makamera agha na kuyendera malo yakukomelako nyama yandelekenge pafupipafupi mu caro cha Australia.
"Makamera gha CCTV ghapelekenge uthenga wankhongono ku awo ŵakukoma nyama kuti umoyo wa vinyama ngwakuzirwa chomene."
Mapu ghakulongola vya fukufuku wakukhwaska malibwe na vindindindi pacalo cose ghaku United States ghakawoneska kuti ku Iceland kuŵenge cindindindi yayi sabata iyo.
Ofesi yakuwona vya nyengo ku Iceland nayo yikaphala kuti kuŵenge cindindindi yayi ku Hekla mu malo 48 agho ghakwiza.
Cindindindi ca nkhongono ico cikacitika panyuma pa kusintha kwa vinthu cikaŵako pa 10 Malichi ku mphepete ya kumpoto cakumafumiro gha zuŵa la phiri ili.
Mabingo ghakubinkha agho ghakakolelanangako cara na kuphulika kwa vibalabala vyapasi padongo ghakawonekanga musimusi mwa lupiri.
Mabingo agho ghakawonekanga ghakatimbanizganga cifukwa kukaŵa kwakusuzga kuti ŵamanye para vibalabala vyapasi padongo vyaphulika kale.
Sitima ya Luno yikayegha mafuta makyubiki mita 120–160 apo yikanangika ndipo vimphepo na majigha vikayikakhizgira ku chiliŵa chakujanda maji kuti ghaleke kuluta ku jiti.
Ndege ya helikopitara yikaponoska ŵanthu khumi na ŵaŵiri awo ŵakugwira ntchito mu sitima iyi ndipo munthu yumoza pera wakapwetekeka pa mphuno.
Sitima yitali mamita 100 iyi yikalutanga kukayegha mathumba gha fetereza agho yikuyegha nyengo zose ndipo pakwamba ŵalaraŵalara ŵakawopanga kuti sitima iyi yingathira ivyo yayegha.
Sachizgo lakusintha dango lili kujumpha kale mu mphara zose ziŵiri mu 2011.
Kusintha kukachitika ku nkhumano ya kupanga na kusintha marango apo muzere wa chiŵiri wa mazgu wa dango ilo ukasisitika na mphara yapasi ya ŵimiriri ŵakupanga na kusintha marango ndipo cheneichi chikazomerezgeka na mphara yapachanya ya kupanga na kusintha marongo pa dazi la chiŵiri la sabata.
Kutondeka kwa muzere wa mazgu wa chiŵiri wa dango ili, uwo ukusachizga kukanizga marango ghakuzomerezga ma ubwezi gha pakati pa ŵanalume panji ŵanakazi ŵekhaŵekha, ungajurira nthowa ma ubwezi ghakuzomerezgeka na marango gha pakati pa ŵananalume panji ŵanakazi ŵekhaŵekha mu nthazi.
Kulondezga kendero ka vyose, dango la HJR-3 lizamuwanikirikaso na mphara yakupanga na kusintha marango iyo yisolekenge mu 2015 panji 2016 kuti yirutizge vyose.
Vyakufiska vya Vautier kuwuskako kurongozga kanema ni kususka pakuleka kulya mu 1973 uko wakususkanga ivyo wakawona nga ndi kubisa na kuparanya kwa mauthenga uko boma likachitanga.
Marango gha ku France ghakasintha. Ntchito ghakhe ghakususka vyakunangika mpaka vinozgeke yikamba apo wakaŵa na virimika 15 apo wakanjira gulu ŵasilikari ŵa ku France awo wakarwanga ŵasirikari ŵa ku German nyengo ya nkhondo yachiŵiri ya charu chose.
Wakajilemba yekha mu buku la 1998.
Mu ma 1960, iye wakawerera kuyakasambizga vya kurongozga filimi ku charu cha Algeria icho chkaŵa kuti chayamba waka sono kujiyimirira pa chekha.
Hitoshi Saito wa ku Japanese uyo ngwakusoŵera wa masoŵero gha judo , uyo wakapoka njome za golide ziŵiri za masoŵero ghakuchimbira, wafwa na virimika 54.
Icho chiziska nyifwa iyi changupharika kuti ni khansa ya msempha mwa mukati wa ndulu.
Wakafwira mu msumba wa Osaka pa Chiŵiri.
Kweniso wakuseŵera wa masoŵero gha kupharana agho ghakukhumbika nkhongono kweniso nkhwantha gha charu chose pa masoŵero agha, Saito wakaŵa murara wa komiti ya kusambizga Judo ku Japan kufikira pa nyengo ya yifwa yakhe.
Ŵanthu wambura kuchepera 100 ŵakaŵapo pa phwando, nakuti ŵakakondwerere kwa kwamba dazi ilo nthengwa yinyakhe iyo zowala zakhe zikachitika chirimika chamala.
Kukondwerera kwa dazi ili kukaŵikika pa dazi la pa thazi, ŵararaŵarara ŵakayowoya.
Nthenga iyi yikachitira zowala zakhe mu Texas chirimika chamala ndipo ŵakiza ku Buffalo kuzayakakondwa pamoza na ŵanyawo kweniso na ŵa mbumba yawo.
Mufumu wa virimika 30, uyo wakababikira mu Buffalo, wakaŵa yumoza mwa awo ŵakakomeka pa kuwomberana futi, kweni muwoli wakhe wakapwetekeka chara.
Karno ni musambizgi wakumanyikwa chomene kweni musambizgi wa Chizungu uyo vyakuchitika vyakhe vikaŵa vyakususkana na vyakwiziska mafumbo ghanandi kwa ŵanthu uyo wakasambizga pa sukulu ya Modern Education na King's Glory, mweneuyo wakati wakaŵa na ŵasambira 9000 pa nyengo iyo ntchito yakhe ikafika pachanya.
Muvyakulemba vyakhe wakagwiriskanga ntchito mazgu ayo ŵapapi ŵakaghatoranga kuŵa ghawakawaka, ndipo vikuyowoyeka kuti mu chipinda cha kusambiriramo wakagwiriskanga ntchito mazgu ghaukazuzi.
Sukulu ya Morden Education yikamupacha kuti wakalemba mazgu ghakurughakuru ghakumanyiska ŵanthu pa mabasi kwambura kuzomerezgeka kweniso kuteta kuti wakaŵa musambizgi murara wa Chizungu.
Munyengo yakumasinda ŵakamupachaso kuti wakakopera ntchito yaŵene kwambura kuzomerezgeka kweni wakamupa murandu chara.
Musambiri wakale wakayowoya kuti wakagwiriskanga ntchito mazgo ghambura kuzomerezgeka pakuyowoya mu chipinda chakusambiriramo, wakasambizganga umo ŵasambiri ŵangawira pa ma ubwezi na ŵasungwana, ndipo wakaŵa waka nga ni mubwezi wa ŵasambiri'.
Mu nyengo ya virimika makhumi ghatatu vyajumphapo, nangauli China yikaŵa na urongozgi uwo chilichose cha mu charu chikuŵa cha boma, China wakatukuka pa chuma pakuperekera na kuguliska katundu.
Kusintha kwakudanga kwa kendeskero ka vya chuma kukachitika mu urongozgi wa Deng Xiaoping.
Kufuma papo, chuma cha China chakura kakukwana ka 90.
Kwa nyengo yakudanga, chirimika chamara China yikaguliska magalimoto ghanandi kuwaro kuruska Germany na kujumphirira United States iyo yili na msika ukuru chomene wa magalimoto.
Chuma chose cha charu cha China kufuma ku katundu na vyakuchitika vyakupambanapambana chingaŵa chikuru kuruska chuma cha United States mu virimika makhumi ghaŵiri.
Chimphupuru cha Daniella chakufumira pa nyanja ya Atlantic, chimphupuru chachinayi kuthyika mu 2010 kufuma mwezi wa Juni mpaka Novembala nyengo iyo vimphupuru vikuchitika pa nyanja ya atlantic, chapangika kumafumiro gha dazi gha nyanja ya Atlantic.
Chimphupuru, icho chili pafupifupi mtunda wa ma mailo 3,000 kufuma ku Miami, Frorida, chili na mphepo izo zikwenda ma mailo 40 pa ora limoza kwambura kusintha (64 kilomita pa ora limoza).
Ŵasayansi wa ku National Hurricane Center ŵawona nkhanira kuti Daniella wakhozgekenge kuŵa chimphupuru cha vura yikuru chomene pakufika pa chitatu.
Apo chimphupuru chili kutali na malo ayo chifikirengepo pamanyuma pakwenda pa nyanja, ntchakusuzga nipera kusachizga na umo chingaparanyira vinthu ku United Staates panji Caribbean.
Bobek, uyo wakababikira mu msumba ukuru wa mu charu cha Croatia, uwo ndi Zagreb, wakamanyika chomene apo wakaseŵeranga bola la malundi mu timu ya la Partizan Belgrade.
Wakanjira gulu ili mu 1945 ndipo wakakhala mpaka 1958.
Munyengo iyo wakaŵa na gulu ili, wakachinya vigoli 403 mu maseŵera 468.
Palijeso munyakhe wa gulu ili uyo wakasoŵera masoŵero ghanandi panji wakachinyapo vigoli vinandi thena kuruska Bobek.
Mu 1995 wakasoleka kuŵa wakusoŵera bola muweme chomene mu mbiri ya Partizan.
Vikondwerero vikwamba na vyakuwonerera vyapadera ivyo likachita ni gulu lakumanyikwa chomene la Cirque du Soleil.
Vikalondezgeka na gulu lakwimba la Istanbul State Symphony Orchestra, gulu lakuyimba la Janissary band, na ŵakuyimba ŵa Fatih Erkoç ndiposo ŵakuyimba ŵachisiramu ŵakuchemeka Gürses.
Bwenu gulu la chisopo cha chiSilamula ku Turkey ilo vyakuchitika vyakhe ni kwimba, kuvina na kuzingirira likanjira.
Wakwimba mwanakazi wa ku Turkey wakumanyikwa chomene na kwimba kwa kusekeska uyo ni Sezen Aksu wakimba pamoza na wakwimba mwanalume wa ku Italy Alessandro Safina uyo wakwimba tena kweniso mwimbi wa chiGiriki Haris Alexiou.
Pa umaliro, gulu lakuvina la ku Turkey la 'Moto wa Anatolia' likaseŵera seŵero la "Troy".
Peter Lenz, wa virimika 13 uyo wakuchitanga chipharizgano cha njinga za moto, wafwa pamanyuma pa kukubwanyana pa musewu wa chipharizano cha njinga za moto wa Indianapolis.
Apo wakendeskanga muthuthuthu wake kuti wayezge matayala, Lenz wakawa, ndipo wakagandika na munyake uyo ŵakachitiranga lumoza maseŵero gha kuchimbizga mithuthuthu Xavier Zayat.
Mwaluŵiro wakawovwirika na ŵadokotara awo ŵakaŵa pa malo agha ndipo ŵakamutolera ku chipatala chapafupi uko pamanyuma wakafwa.
Zayat wakapwetekeka yayi pa ngozi iyi.
Pakuyowoyapo umo nkhani ya chuma yiliri pa charu chose, Zapatero wakalutilira kuti "makampani, mabanki na ŵalongozgi ŵakwendeska vya chuma ntchigaŵa chakukhumbikwa chomene pa kendero ka chuma, ntchigaŵa chakuzirwa chomene. 
Taŵa na suzgo la chuma pa charu chose kwa chaka chanthunthu, ilo langufika paheni chomene mu myezi yiŵiri iyo yajumpha, ndipo nkhughanaghana kuti sono misika ya ndalama yamba kwendaso makora."
Sabata yamara, Naked News yikapharazga kuti yisazgirengeko viyowoyero vya vyaru vinyake kuti ŵanthu mu vyaru ivi ŵapulikenge nkhani izo zikupharazgika. Nkhani zambenge kupharazgika mu viyowoyero viphya vitatu.
Pasono wupu uwu ukupharazga kale makani mu Chingelezi na Chijapani, kweni wupu wa pa charu chose uwu wambenge kuthandazga makani mu Chisipanya, Chiitaliya, na Chikoreya, ndipo nkhani izi ziŵenge pa TV, pa intaneti, ndiposo pa foni.
Mwamwaŵi palije icho chikanichitikira, kweni nkhawona vinthu vyakuchitiska chitima, apo ŵanthu ŵakayezganga kuswa mawindo kuti ŵafume. 
Ŵanthu ŵakatimbanga magilasi gha mu mawindo na mipando, kweni magilasi agha ghakaswekanga yayi.
"Paumaliro gilasi limoza likasweka, ndipo ŵakamba kufumira pa windo ili," ndimo wakayowoyera Franciszek Kowal uyo wakapona pa ngozi iyi.
Nyenyezi zikufumiska ungweru na chithukivu chifukwa cha nkhongono iyo yikupangika para vinthu ivyo vikuŵa mu hydrogen vyasazgika (panji kubanyana) pamoza na kupanga vinthu vizito.
Ŵasayansi ŵakukhumba kuti ŵapange makina agho ghangapanga nkhongono mu nthowa yakuyana waka.
Kweni ichi ntchipusu yayi ndipo pajumphenge vyaka vinandi kuti tizakawone kuti makina ghakupanga nkhongono mu nthowa iyi ghapangika.
Sindano yamuthovu yikuyenjama pa maji chifukwa chakuti pachanya pa maji mphakukorana.
Pachanya pa maji mphakukorana chifukwa chakuti tunthu uto tukupanga maji uto tukuŵa pachanya pa maji tukudemelerana chomene kuluska umo tukudemelera ku tunthu uto tukupanga mphepo ya pachanya pake.
Tunthu uto tukupanga maji tukupanga thupi lambura kuwoneka pachanya pa maji ivyo vikupangiska kuti vinthu nga ni sindano viyenjamenge pa maji.
Kachisulo ako kakuŵa kusi kwa skapatu za mazuŵa ghano zakuskenenekera pa chiwuvi chakukhoma kakuŵa kakutwa uku na uku ndipo pakati pake pakuŵa mwanya. Vigaŵa vyakuthwa ivi vikovwira kuti skapatu yikorenge makora pa chiwuvi, nanga ni para yagenuka.
Pakuti kusi kwa kachisulo aka nkhwakuzwetelera pachoko, apo kachisulo aka kakugenukira ku chigaŵa chimoza panji ku chinyake, malo ghakuthwa agho ghakukora pa chiwuvi chakukhoma nagho ghakuzgweta.
Ivi vikovwira kuti uyo wakuskeneneka pa chiwuvi wakhwetenge. Para skapato zakuskenenekera izi zagenukira kumalyero, nayo wakuya kumalyero, para skapatu izi zagenukira kumazere, nayo wakuya kumazere.
Kuti nkhongono zake ziwelereso pakale, vikwenera kuwuskamo nkhongono zinyake izo vikatora ku ungweru.
Vikuchita nthena mwa kufumiska tuviduswa tuchokotuchoko twa ungweru uto tukuchemeka kuti "photon".
Ivi ŵasayansi ŵakuvitya kuti "kufumiskika kwa nkhongono iyo yikuwalira pa chinthu chinyake" (stimulated emission of radiation) chifukwa ungweru ukuru ndiwo ukupangiska tuthu utu, na kupangiska kuti tuviduswa tuchokotuchoko twa ungweru uto tukuchemeka photon tufumiskike, ndipo ungweru ntchimoza mwa vinthu ivyo vikupangika chifukwa chakuti chinthu chinyake chikufumiska nkhongono.
Chithuzi chakulondezgapo chikulongora tuviduswa tuchokotuchoko twa ungweru twakuchemeka photon tukufumiskika. Nakuti, unenesko ngwakuti tuviduswa twa ungweru twakuchemeka photons nthucoko chomene kuluska uto tuli pa chithuzi ichi.
Tu ma Photons nthuchoko chomene kuluska tuviduswa uto tukupanga maatomu!
Para babu lagwira ntchito maora mahandiredi ghanandi, tumawaya uto tukubuka mu babu ili tukuphya ndipo likuleka kugwira ntchito.
Mbwenu pakukhumbikwa kuhalizgirapo babu linyake. Ntchakukhumbikwa chomene kupwelelera para mukusintha babu.
Chakwamba, mukwenera kuzimwiska dankha swichi yakubuskira babu ili panji kukhulako dankha ku magesi nthambo iyo yikwiza ku babu.
Chifukwa para mungaleka kuchita nthena magesi agho ghakwiza ku soketi iyo mukunjira kachisulo ka babu ghangamupwetekani chomene para mungakora mukati mu soketi panji pa kachisulo ka babu uku lanjirako pachoko mu soketi.
Chiŵalo chikuru pa viŵalo vyose ivyo mukwenda ndopa ni mtima, uwo ukupopa ndopa.
Pakufuma ku mtima, ndopa zikwenda mu tumachubu twakuchemeka kuti ma arteries ndipo zikuweleraso ku mtima kwizira mu misipa (veins). Misipa yichoko chomene yikuchemeka kuti ma capillaries.
Mino gha chinyama chikuru chakofya chakuŵa na masengwe ghatatu pa chisko chakhe yakang'anyanga mahamba pera yayi kweniso mithavi inonono na misisi.
Ŵasayansi ŵanji ŵakughanaghana kuti vinyama vikuru vyakofya vyakuŵa na masengwe ghatatu pa visko vyawo vikalyanga makuni yambura mithavi kweniso yakuŵa na mphumphu ya mahamba yakuthwa na kusongoka , agho ni mtundu wa makuni agho yakasangikanga chomene mu virimika vyakumasinda vyakufumira miliyoni kufikira miliyoni.
Vyakumela ivi vikuwoneka nga ni mukama uchoko uwo wuli na mphumphu ya mahamba yakuthwa yakusongoka.
Chinyama chikuru chakofya chakuŵa na masengwe ghatatu pa chisko chakhe, chikagwiriskanga mulomo wake ukomi walusengwe pakukuwuskako mahamba ya khuni pambere chindalye khuni.
Ŵasayansi ŵanji ŵakuti makuni agha yakukoma icho ntchakukayikiska kuti vinyama ivi vikalyanga makuni agha, nangawuli kwasono pano vinyama vyakwenda pachokopachoko vyakukhala mu makuni na vinyama vinyakhe nga ni 'parrot' (chinyama icho chikafuma ku vinyama ivo vikaŵako nyengo yakale chomene kweni muhanya uno kulije) vikulya mahamba na vipambi vyakukoma.
Nkhongono ya kuguza ya mwezi wa charu cha mlengalenga cha Jupita unganiguza wuli? Para ungayima pa mwezi wa charu cha Jupita, uzitu wako ukuŵa uchoko kuruska uzito wako pa charu cha pasi.
Munthu uyo uzitu wakhe ni 200 pounds (90kg) pa charu cha pasi wangaŵa na uzitu wakukwana 36 pounds (16kg) ku mwezi wa charu cha Jupita. Enya, ndikuti nkhongo yakuguza ya charu cha pasi, ikukuguza pachoko.
Dazi lilije dongo nga ni umo charu cha pasi chiliri kuti ungayimapo. Dazi lose ndakupangika na vimphepo, moto na vimajimaji.
Mphepo zikuzgoka zipepu apo ukuluta kutali kufuma pakati pa Dazi.
Chakuwalo cha Dazi icho tikuwona chikuchemeka 'photosphere', icho chikung'anamura "bola la ungweru".
Vyaka vya m'manyuma vyakusenderera vikwi vitatu, mu 1610, nkhwantha yakufufuza vinthu vya mlengalenga ya ku Italy, Galileo Galilei, yikagwiriska ntchito chida icho chikukuliskanga vithuzi vya patali kuti wabeke kuti charu cha 'Venus' chiri na vigaŵa nga ni umo mwezi uliri na vigaŵa.
Vigaŵa vikuchitika chifukwa chakuti lwande lekha lya Venus (panji la Dazi) ilo lalazga Dazi ndilo likungweruskika. Vigaŵa vya Venus vikaŵikiranga kumanyuma maghanaghano gha Copernicus yakuti vyaru vikuzingirira Dazi.
Mbwenu, pati pajumpha vilimika vichoko mu 1639, nkhwantha yasayansi yakufufuza vya mlengalenga nga ni vyaru, mwezi, na nyenyezi ya ku Mangalande yakuthyeka Jeremiah Horrocks ikawona kamuzgezge ka 'Venus' kakujumpa panthazi pa dazi.
Charu cha Mangalande chikawa pamtende kwa vyaka vinandi chikati chapokaso Danelaw.
Kweni, mu 991 Ethelred wakakumana na gulu lakuwukira la ku Scandinavia ilo likaŵa likulu kuluska gulu lirilose kufuma kuwambiro wa vyaka makhumi khumi vya Guthrum.
Gulu ili likalongozgeka na Olaf Trygvasson wa ku Norway uyo wakawa na khumbiro la kupokaso charu chake ku ulamuliro wa Denmark.
Wati watondeka nkhondo yakwamba, Etherlred wakazomera kuchita phangano la mtende na Olaf, uyo wakaweleraso ku Norway kuti wakayezge kutoraso ufumu wake mwakusuzgikira.
Hangeul ni gulu leneliro pera la malemba gha kugwiriskira ntchito kulemba chiyowoyero ilo likaŵikikako mwa dala kuti ligwiriskike ntchito dazi na dazi. Gulu la malemba ili likaŵikikako mu 1444 mu nyengo ya kuwusa kwa Karonga Sejong (1418-1450).
Karonga Sejong wakaŵa Karonga wachinayi wa ŵarongozi ŵa charu ŵa mbumba ya Joseon ndipo ni yumoza wa ŵakuchindikika chomene.
Pawambiro wakathya gulu la malemba gha kugwiriskira ntchito kulemba chiyowoyero zina lakuti Hunmin Jeongeum, icho chikung'anamura "mazgu yakwenerera pa kuyowoyeskana kwa ŵanthu".
Pali maghanaghano yanandi agho ghakulongosola umo chiyowoyero cha kale cha ku India cha Sanskrit chikambira. Ghamoza mwa maghanoghano agha ngakuti ŵanthu wa mtundu wach Aryan awo mbakufumila kumanjiliro gha dazi kwa caro cha India ŵakizaso na chiyowoyero chawo.
Sanskrit ni chiyowoyero cha kale chomene ndipo chikulinganizgika na chiyowoyero cha Latini icho chikuyowoyeka mu Europe.
Buku lakwambirira chomene mu charu chapasi likalembeka mu chiyowoyero cha chiSanskrit. Paumaliro wakuŵika pamoza malemba ghakupatulika gha chisopo cha chiHindu, chiyowoyero cha Sanskrit chikamala chifukwa cha kuzirwa kwake kukachepa.
Sanskrit nichiyowoyero chakusuzga chomene kweniso cha vinthu vinandi, uko kuli kufumiraso viyowoyero vinandi vyasono vya chiIndia, nga ni umo Latini chili chiyowoyero icho kuli kufumira viyowoyero vya ku Ulaya nga ni French na Spanish.
Pa kumala kwa nkhondo na France, German yikamba kunozgeka kuya karwa nkhondo pa chirwa cha Britain.
German yikapereka zina lakubisika la nkhondo iyi "Oparation Seolion". Mahomwa ghazito na vyakurwera nkhondo vinandi vya ŵasilikari wa ku Britain vikatayika apo wakasamuka malo ghakofya ya Dunkirk, ntheura ŵasilikari ŵa pa mutunda ŵa Britain wakachepekerwa nkhongono.
Kweni ŵasilikari wakurwa nkhondo ya pa maji ŵa Britain ŵakaŵa ŵachali na nkhongono kuluska ŵasilikari ŵakurwa nkhondo ya pa maji ŵa German ("Kriegsmarine") ndipo ŵakati waparanyenge ngaraŵa za nkhondo izo zikati zingirirenge nthowa ya Britain .
Kweni,ngaraŵa za nkhondo ya pa maji za Britain izo zikaŵa pafupi na nthowa iyo warwani ŵakati ŵanjirirenga zikaŵapo zichoko chomene chifukwa chakuti ŵarara ŵa ŵasilikali ŵa pa maji ŵa Britain ŵakawophanga kuti ŵangabira pa maji na kurwa kwa nkhondo ya muchanya kwa German.
Tiyeni tidange na kurongosora vya kukwaskana na chinozgero cha charu cha Italy. Charu cha Italy chikaŵa "munung'una" wa vyaru vya German na Japan.
Yikaŵa na ŵasilikari ŵa pa mutunda ŵakuchepekerwa nkhongono na ŵasilikari ŵa pa maji ŵakuchepekerwa nkhongono, nanga wuli ŵakawa kuti ŵazenga waka sono ngaraŵa zawo zinayi pamanyuma pakwamba kwa nkhondo.
Maulato ghakulu gha Italy ghakaŵa pa vyaru vya mu Africa. Kuti ŵatore vyaru ivyo, ŵakenera kuŵa na malo agho ŵasilikari ŵangaponyeka mu mlengalenga pakwenda pa vinthu ivyo vikwenda mu mlengalenga nga ni ndege, ntherura kuti ŵasilikari ŵamanye kuworoka nyanja ya Mediterranean na kuya karwa Africa.
Kuti ivi vichitike, ŵakeneranga kutonda malo gha mu Eguputo agho ŵasilikari ŵa Britain ŵakambirangapo nkhondo na ngaraŵa za nkhondo izo zikaŵa mu Eguputo. Pa mphepete pa ivi, ngaraŵa zikuru za nkhondo ya pa maji za Italy zikeneranga kuchita chirichose chara.
Kurongosora vya Japan sono. Japan chikaŵa charu cha virwa, nga ni Britain.
Ngaraŵa za pasi pa maji ni ngaraŵa izo zilikunozgeka kuti zendenge pasi pa maji, kweniso kukhala pasi pa maji kwa nyengo yitali.
Ngaraŵa za pasi pa maji zikagwiriskikanga ntchito nyengo ya nkhondo ya charu chose yakwamba na yachiwiri. Munyengo izo ngaraŵa izi zikendanga pachoko pachoko kweniso zikawomberanga malo yachoko.
Kuwambiro wa nkhondo zikwendanga pachanga pa nyanja, kweni apo chipangizo chakuwanikira vinthu vyapatali chikamba kupangika kweniso apo chikatyondanga pakuwanika, ngaraŵa za pa maji zikachichizgika kuti zendenge pasi pa maji nakuti zingawonekanga chara.
Ngaraŵa za pasi pa maji za ku German zikachemekanga U-Boats. Ŵa ku German wakamanyanga makola chomene kwenda pa nyanja na kugwiriska ntchito ngaraŵa zawo za pa maji.
Chifukwa chakuti ŵakaŵa ŵakuchita makola kulingana na sitima za nkhondo zakubilira pa nyanja, nkhondo yati yamala ŵa ku German ŵakuwagomezgaso chara kuti waŵe na ngaraŵa zinandi.
Inya! Karonga Tutankhamum, nyengo zinyakhe ŵakuchemeka "King Tut" panji "The Boy King", ni yumoza wa ŵakaronga ŵakale ŵaEguputo ŵakumanyikwa makola chomene mu nyengo yiphya.
Chakuzizwiska, wakotolekanga wambura kuzirwa chomene munyengo yakale ndipo wakalembeka chara pa ndondomeko ya ŵakaronga wakale chomene.
Kweni, kusangika kwa nkhwichi yakhe mu 1922 kukapangiska kuti waŵe wakumanyikwa chomene. Apo nkhwichi zinandi zakale zikibika, nkhwichi iyi yikalekeka kwambura kunanga kalikose.
Vinthu vinandi ivo vikawundika lumoza na Tutankhamun vili kusungika makola, kusazgirapo vikwi vya vinthu ivyo vyakupanginga kufuma kuvisuro vyakuzirwa na malibwe yakusowa.
Kwiza kwa mikombero ya masipo kukapangiska kuti magareta ya ŵaAsiriya ghawe ghakupepuka, ghakuchimbira chomene, nakuti ghawe yakunozgekere makola kukajumpha ŵasilikari na magareta yanyakhe.
Mivwi yakufumira mu mauta yakofya yakukakiririka mu makuni ikamanyanga kuporota mahomwa gha ŵasilikari awo ŵakarwanga nawo. Cha mu 1000 B.C., ŵaAsiriya ŵakambiska gulu lakudanga la ŵasilikari ŵakukwera pa mahachi.
Ŵasilikali ŵakukwera mahachi ni ŵasilikiri awo ŵakurwa nkhondo ŵali pachanga pa mahachi. Pa nyengo iyi, sadulu kukaŵavye, ntheura ŵasilikari ŵaAsiriya ŵakukwera mahachi ŵakakhalanga pa misana ya mahachi pambura kanthu pakurwa nkhondo.
Tikumanya ŵandale, ŵasayansi, na ŵamaluso ŵanandi ŵa chiGriki. Munthu wakumanyikwa chomene wa mutundu uwu ni Homer, mwimbi wachiburumutira wakumanyikwa makola, uyo wakalemba vyaluso viŵiri vya mu chiGriki vya kufuma mumaghanaghano ghakhe ghapatali: ndakatulo ya Iliad na Odyssey.
Sophocles na Aristophanes ni ŵanji awo ŵakulemba maseŵero awoso ŵachali ŵakumanyikwa ndipo maseŵero ghawo yakutoleka kuŵa ghamoza mwa ntchito za pachanya mu uchitiro wakulemba vinthu mwaluso.
Munyakheso wakumanyikwa chomene wa chiGriki ni nkhwantha ya masamu Pythagoras, wakumanyikwa chomene na maghanoghano ghake yakukhwaskana na kukolerana kwa malwande ya trayango ayo ghakuwa na kona la.
Pali kusachizga kwakulekanalekana kwa kukhwaskana na unandi wa ŵanthu awo wakuyowoya chiHindi. Vikusachizgika kuti ni chiyowoyero icho ntcha pakati pa chiwiri na chinayi kuyowoyeka chomene mu charu chapasi.
Unandi wa mbadwa za chiHindi kulekanalekana kutolera para kayowoyero ka chiHindu kwakuyaniranako kwangupendeka panji yayi.
Visachizgo vya awo ŵakuyowoya vikwambira 340 miliyoni mpaka 500 miliyoni, ndipo ŵanandi nga ni ŵanthu ŵakukwana 800 miliyoni ŵakupulika chiyowoyero ichi.
ChiHindi na chiUrdu vikuyana mazgu kweni vikupambana mu vyakulembeka; woseya chiGeremaniŵiri aŵa ŵakuyowoya viyowoyero ivi ŵakupulikana nyengo zinandi.
Cha muvirimika vyakale vakukwana vikwi na makhumikhumi gha nkhonde, ukhaliro wa ku mpoto kwa charu cha Estoni ukasintha kulondezga German.
Ŵanalume ŵanji ŵachiGereman ŵa gulu la chisopo icho chikutora chara, ŵakakhumbanga kuti Chiuta wamanyikwe kwa ŵenekaya, ntheura wakapanga chiyowoyero cha ku Estonia icho chikang'anamuranga chenechicho icho chikuyowoyeka.
Chiyowoyero ichi chikapangika mwakutorera gulu la malemba gha kugwiriskira ntchito kulemba chiyowoyero cha ku German na kusazgirapo lemba limoza "Õ/õ".
Pakumala kwa nyengo, mazgu yanandi agho ghakabwerekeka kufumira ku chiGerman yakasazgikana kuŵa ghamoza. Uku kukaŵa kwamba kwa kungweruskika.
Mwa m'dauko wake, wakuharira chizumbe chachifumu wakurutanga ku usilikari penepapo wamalizga masambiro.
Kweni Charles wakaluta ku sukulu ya masambiro gha pa chanya ya Trinity College, Cambridge uko wakakasambira vyakukhwaskana na kambiro ka mafuko ya ŵanthu na ukhaliro wawo kweniso vyakukhwaskana na ŵanthu wakalekale na ukhaliro wawo ndipo pa nthazi pakhe wakasambiraso vyakukhwaskana na mbiri, wakasanga 2:2 (pepala la masambiro gha pachanya la pasi).
Charles wakaŵa wakwamba wa mu nyumba ya chifumu ya ku Britain kupokera pepala la masambiro gha pachanya.
European Turkey (kumafumiro gha dazi gha Thrace panji Rumelia mu Balkan) ikutora 3% ya charu.
Charu cha Turkey chikurutilira makilomita 1,600 (1,000 mi) mu utali na 800 km (500 mi) mu usani, na kawonekero kakuyana ma utali na ma usani kweni kutalika kwa utali na usani kwakupambana.
Charu cha Turkey pamoza na nyanja, chikutora malo ghakukwana ma skweya kilomita 783,562 (300,948 sq mi), mwa ayo ma skweya kilomita 755,688 (291,773 sq mi) yali ku mwera cha ku mafumiro gha dazi gha Asia ndipo ma skweya kilomita 23,764 (9,174 sq mi) yali mu Europe.
Charu cha Turkey ni charu icho chili pa nambala 37 kuŵa charu chikuru chomene pa charu cha pasi.
Turkey walikuzingiririka na nyanja ku mphepete zitatu: nyanja ya Aegean ku mafumiro gha dazi, nyanja ya Yifipa ku mpoto na yanja ya Mediterranean ku mwera.
Luxembourg ili na mbiri yikuru chomene kweni yikajiyimira pa yekhe kufuma 1839.
Vigaŵa va Belgum ivi viliko sono wikaŵa lwande lwa Luxembourg kale kweni vikazgoka vya charu cha Belgium pamanyuma pa mukangano wa mu ma 1830 uwo ukapangiska kuti Belgium chiŵe charu cha kuyima pa chekha.
Luxembourg yayezgeska nyengo zose kuti chiŵe charu icho chikuleke kutorapo lwande pa nkhondo kweni Germany ikapangiska kuti yitolepo lwande pa nkhondo ya charu chose yakwamba na yachiwiri.
Mu 1957 Luxembourg wakaŵa membala uyo wakambiska bungwe ilo sono likumanyikwa kuti European Union.
Drukgyal Dzong ni linga la kupasuka kweniso uko kukukhala ŵa chisopo cha chiBuda mu chigaŵa cha ku mpoto kwa boma la Paro (mu chikaya cha Phondey).
Vikuyowoyeka kuti mu 1649, Zhabdrung Ngawang Namgyel wakapanga linga ili kuti wakumbukire kutonda kwakhe kwa ŵasilikari ŵa Tibetan-Mongol.
Mu 1951, moto ukalekako waka vinyakhe mwa vinthu vya Grukgyal Dzong ivyo vyakhala nyengo itali chomene nga ndi chikozgo cha Zhabdrung Ngawang Namgyal.
Pamanyuma pa moto, linga likasungika na kuvikiririka, icho ni chimoza mwa vinthu vya chikoka chomene vya Bhutan.
Munyengo ya virimika vya mu 1800 Cambodia yikasangika kuti yili pakati pa ŵazengezhani ŵakhe ŵaŵiri wankhongono, Thailand na Vietnam.
Wanthu ŵa ku Thailand wakanjira kuya karwa nkhondo mu Cambodia nyengo zinandi mu virimika vya ma 1800 ndipo mu 1772 wakaparanya Phlom and Phen.
Mu virimika vyaumaliro vya mu 1800 ŵasilikari ŵa ku Vietnam ŵakanjira kuya kwarwa nkhondo mu Cambodia.
Ŵanthu 18 mwa ŵanthu 100 ŵaliwose ŵa ku Venuzuela ndiwo ŵandalembeke ntchito, ndipo ŵanandi mwa awo ŵalikulembeka ntchito ŵakugwira ntchito izo boma likuŵikapo musonkho chara.
Mwa ŵanthu ŵaliwose awo ŵalikulembeka ntchito; ŵanthu ndiwo ŵakugwira ntchito zakupereka wovwiri ku ntchito za malonda, pafupifupi ŵanthu ŵakugwira mu ma kampani yakupanga vinthu, ndipo ŵakukwana ŵakugwira mu chigaŵa cha vya ulimi.
Kampani yakupanga vinthu yakuzirwa ya ŵanthu ŵa ku Venezuela nja mafuta, charu chikuguliska chomene mafuta agha ku vyaru vyakuwaro kufuma ku kampani iyi, nangauli m'moza pera mwa ŵanthu makhumi khumi ndiwo ŵakugwira ntchito mu kampani za mafuta.
Kuwambiro wa ufulu wa charu, umanyi wa munda wa makuni wa Singapore ukawovwura kusintha chirwa kuŵa msumba wa munda wa makuni agho ghakukhumbanga vura iwemi panji kuthirira.
Mu 1981, Vanda Miss Joaquim, maluŵa gha kukwatiska na khuni la ochidi, ghakasoreka nga ni maluŵa yakwimirira charu.
Chaka chilichose cha mu October nyama zakulya utheka na makuni zakukwana pafupifupi 1.5 miliyoni zikwenda kurazga ku vidika vya ku mwera, kwambuka Mronga wa Mara, kufuma ku mapiri gha ku mpoto kurondezga vura.
Nakuwereraso ku mpoto kujumphira ku mafumiro gha dazi, kwambukaso mronga wa Mara, para vura yaleka kuwa cha mu April.
Chigaŵa cha Serengeti chiri na malo ghakuvikiririka na boma ghakusungiramo vinthu vyachilengiwa ya Serengeti, malo gha mbiri ya kale gha Ngorongoro, na malo agho nyama za mthondo zikukhala mwakuvikiririka ya Maswa agho ghali mu Tanzania kweniso malo ghakuvikiririka na boma ghakusungiramo vinthu vyachilengiwa ya Maasai Mara mu Kenya.
Kusambira kupanga mauthenga yakukhwaskana na kompyuta, ayo wanthu wangagwiriska ntchito vikukhumbika kuwa na umanyi wakuzomerezgeka wa nyengo iyi na umanyi wa pakale, kweniso vikukhumba umanyi wakufumu mu makasi ayo waliyese wakutorapo lwande (kujambula vithuzi vya umo kanema wawirenge, kuwuskamo vya kunangika mu mauthenga yakupulikizga na ya kanema, kuphara nkhani, mwavinyakhe.)
Kupanga mauthenga ya kompyuta yakugwiriskika ntchito na ŵanthu vikukhumbika kughanaghana kaŵiri kukwaskana na ivyo ukusachizga pa kujambura mauthenga kweniso kusambira kuganiza mwa nthowa zose kuruska kughanaghana mu nthowa yimoza.
Kupanga mauthenga ya kompyuta yakugwiriskika ntchito na ŵanthu vikukhumba kuti chilichose chakukhwaskana na ntchito iyi chiikolereranenge na chinyakhe kweniso chilichose pachekha chipulikikwenge.
Uheni wa magalasi yakukuzgira vinthu ngwakuti malo ya chithuzi ago yakwenera kuwoneka yakukhumba kuti magalasi yakukuzgira vinthu yawe na tumagalasi tuchokotuchoko tunandi kuruksa magalasi ayo yakukuzgira vinthu chara.
Iyi ni sizgo chara chifukwa chakuti awo ŵakupanga magalasi yakufumyizgira vithuzi ŵakupanga magalasi yapachanya chomene.
Ivi vyachitisa kuti magalasi ghakukuzgira vinthu ghafumiskenge vithuzi vyakuwoneka makola vakuyana na vithuzi vya magalasi agho ghakukuzga vithuzi chara.
Uheni unyakhe wa magalasi yakukuzgira vithuzi ngakuti khululu ilo pakunjirira ungweru kuti chithuzi chiwoneke likuŵa likuru ivyo vikuchepeska ungweru uwo ukunjira mu kamera icho chikuchepeska malo gha chinthu ayo yangawoneka.
Ivi vikuchitiska kuti magalasi yakutchipa ya kukuzgira vithuzi yaŵe yakusuzga kugwiriska ntchito para ungweru njuchoko, para palije ungweru unyakhe wakusazgirako kungweruska.
Suzgo limoza likulu ilo likuŵapo pakusintha filimu kuti yiye mu mtundu wa mafilimu gha mu DVD njakuti yikutondeka kukwana sikilini yose.
Mawayilesi gha kanema ghanandi ŵakughapanga kuti ghakondweskenge wanthu.
Pa chifukwa ichi, chilichose icho ukuwona pa TV chikuŵa chakudumulika kuchanya, musi na mumphepete.
Ivi vikupangika mwakuti chithuzi chikwane pa sikilini yose. Pa chingelezi ŵakuti overscan.
Mwasoka, para wapanga DVD, muphepete mwake namo mukudumulika, ndipo usange ivyo vikuyowoyeka mu DVD iyo vikulembeka musi chomene, navyo vikudumulika.
Nyumba zachifumu za mu nyengo yakale zikazengekanga mwaluso chomene ndipo zikovwira munthu kumanya umo umoyo ukaŵira, uchatonda, viphikiro vyawo ndiposo kubezera.
Nanga munthu wangayimilira waka pakati pa viduli vya nyumba zakuwa izo zikaŵako vyaka chikwi ivyo vyajumpha, ungamanya umo nkhondo izo zili kumara kale zikaŵira kweniso ivyo zikachita, ungaŵa nga ukupulika kulira kwa malundi gha mahachi ghakwenda mu misewu ya malibwe, kweniso kununkhizga wofi wa ŵanthu ŵa mumajele ghakujima pasi agho ghakaŵangako.
Kweni kasi ivyo tikughanaghana ni vyaunenesko nadi? Chifukwa wuli nyumba zachifumu izi zikazengeka? Kasi mapulani gha nyumba izi ghakalembeka wuli ndipo zikazengeka wuli?
Ivyo vikachitikanga nyengo iyo, nyumba ya chifumu ya Kirby Muxloe ni nyumba yakuvikiririka kuruska nyumba zeneko zakuvikirira izo zikaŵako.
Vidangazi vyakhe vikuru kweniso vya magalasi na viriwa vyakughanda vikati vimanyenge chara kuvikirira ŵanthu ku ŵanji ŵakukhumbiskiska ku rwana nawo.
Mu virimika vya mu 1480, apo kuzenga kwakhe kukambika na Fumu Hastings, charu chikaŵa pa mutende ndipo chivikiriro chikakhumbikanga pakujivikirira ku maguru gha ŵankhungu wa uchigaŵenga.
Kuyanana nkhongono za urongozgi ni kachitiro ako vyaru vya mu Europe vikakhumbanga kuti charu chilichose cha mu Europe chirutirizge kuŵa na nkhongono za urongozgi pa charu chakhe.
Maghanaghano ghakaŵa ghakuti vyaru vyose vya mu Europe vikeneranga kupenjeskeska kuti vikanizge charu chimoza kuzgoka cha nkhongono chomene, ndipo ntheura nyengo zinandi urongozgi wa vyaru ukasinthanga wenenawene na chakurata cha kuti kuyanana kwa nkhongono za uringozgi kurutirire.
Nkhondo yakukhwaskana na kuharira kwa urongozgi wa ku Spain yikaŵa nkhondo yakwamba iyo nkhani yake yikaŵa ya kukwaskana na kuyanana kwa nkhongono pa urongozgi.
Uku kukaŵa kusintha kwa kukhumbikira chomene, mwakuti ma urongozgi ya ku Ulaya yaleke kubisamira ku nkhondo za kukwaskana na visopo. Ntheura nkhondo ya virimika makhumi ghatatu yikaŵa nkhondo yaumaliro iyo yikatoreka nga ndi nkhondo yakukwaskana na visopo.
Nyumba ya chiuta ya Artemis mu Efeso yikaparanyika mu July 21, 356 pambere pakuwako kwa Khristu na moto uwo Herostratus wakagozga mwa dala uwo ni mulandu.
Na umo yikaŵira nkhani yake, chakurata chake chikaŵa chakuti munthowa iliyose wamanyike palipose.Ŵaefeso, pakukwiyiskika, ŵakapharazga kuti zina la Herostratus lizamulembeka chara mu buku la mbiri.
Pati pajumpha nyengo, Strabo wa chiGriki uyo ni nkhwantha ya vya mbiri wakawona zina ili, ndimo umo tikumanyira muhanya uno. Nyumba ya chiuta yikaparanyika usiku wenewuwo Alexander Mukuru wakababika.
Alexander, nga karonga, wakajipereka kuti wapereke ndalama zakuzengeraso nyumba ya chiuta, kweni kujipereka kwake ŵakakukana. Pamanyuma, Alexander wati wafwa, nyumba ya chiuta yikazengekaso mu 323 pambere pakuwako kwa Khristu.
Uwoneseske kuti woko lako ndakumasuka apo ukuseŵera ma batani ya sumu mwakwenerera - kweneso uyezgese kuti njoŵe zako zikwenda bweka chara.
Kuchita ivi, ungajivuske wekha luŵiro. Kumbukirani kuti ntchakwenerera chara kutchaya ma batani na nkhongono kuti chilire chomene nga ndi umo tikuchitira na piyano.
Pa kodiyoni, kuti ukwezge kaliliro kakhe, ugwiriske ntchito ma belo mwa kuyakakamizga chomene panji mwaluwiro.
Mysticism nkhupenjerezga kwa wenenawene wa unenesko wenecho, unenesko wa vya uzimu, uChiuta, panji wa Chiuta. Nkhupenjerezgaso kwa kukhumba kuyana na chiuta, uchiuta, panji na unenesko wa vya uzimu, kweniso umanyi wa nyengozose wa unenesko wenecho, unenesko wa vya uzimu, panji wa Chiuta.
Wachipulikano wakupenja kuti wamumanye chiuta pa iye mwenecho, mumaghanaghano, panji kuŵa na kupurikiska kwakuruska kwa unenesko wa uchiuta/chiuta panji ŵachiuta.
Ŵakurondezga chipulikano ichi ŵakupenja nkharo inyakhe panji vyakuchita ivyo urato wakhe ngwakurutiska pa nthazi ivyo wakupenja.
Chisopo chakupenja wenenawene wa chiuta chikulekana na vigomezgo vya visopo na kulambira chifukwa cha kudidimizga kuti yunji wakwenera kumanya pa iye yekha kweniso kumanya kwa nyengo zose, chomene-chomene ivyo vya mtende, kupulikiska mwakuruska, vya kusanguluska, panji vya kukondwesa mtima.
Sikhism ni chisopo chakufuma mu charu chikuru chomene cha Indian. Chikambira mu chigaŵa cha Punjab mu virimika vya 1500 kufuma ku guru la chisopo la kupatukana mu maluso gha chiHindu.
Ma Sikhs ŵakutora chipulikano chawo kuŵa chakupambana na Hinduism nangauli ŵakuzomerezga kuti chikambira kufuma ku Hindu ndipo chiliso na maluso ghakhe.
Ma Sikh ŵakuchema chisopo chawo Gurmat, ichi ndi Punjabi kung'anamula "nthowa ya guru". Guru ni chinthu chimoza icho chikusangika mu visopo vyachi Indian kweni mu Sikhism Guru ngwakuzirwa chomene ndiposo ndiyo wali pakati pa vigomezgo cha chisopo cha Sikh. 
Chisopo ichi chikamba mu virimika vya 1500 na Guru Nanak (1469-1539). Ma guru yankhonde na ghanayi ghakalondezgaso pamanyuma.
Kweni, mu June 1956, mapangano gha Krushchev ghakayezgeka apo viwoneskero nya mu Poland ivyo ŵakugwira ntchito ŵakasuskanga kusoŵa kwa chakulya na kudumulika kwa malipiro kukazgoka kuŵa viwoneskero vya kususkana na urongozgi wakuti vyose vya mu charu viwe vya boma.
Nangawuli paumaliro, Krushchev wakatumizga magalimoto yakujarika gha ŵasilikari kuti ŵakawezgereske mutende, wakazomerezga vinyakhe vya kukwaskana na ndalama ivyo ŵanthu ŵakakhumbanga kweniso wakazomerezga kusola Wladyslaw Gomulka uyo ŵakaŵa wakumanyikwa kuŵa mrongozgi mrara wa charu.
Ukhaliro wa Dambo la Indus ni ukhaliro wa nyengo iyo yikamanyikwa na kupanga kweniso kugwiriska ntchito vida na mahomwa gha visulo ku mpoto cha ku mafumiro gha dazi kwa India,n charu chikuru chomene icho chikutoraso chigaŵa chikuru cha Pakistan wuphya na vigaŵaso vinyakhe vya ku mpoto cha ku mafumiro gha dazi kwa India na ku mpoto cha ku manjiriro gha dazi kwa Afghanistan.
Ukhaliro uwu ukatikitira mu ma Dambo gha mronga wa Indus uko kuli kufumira zina lakhe.
Nangawuli ŵakusambira ŵanji ŵakugomezga kuti ukhaliro uwu uchemekenge Indus-Sarasvati chifukwa chakuti ukhaliro uwu ukaŵaso mu madambo gha mronga wa Sarasvati uwo pa sono pano uli kukamuka, apo wanji ukhaliro uwu ŵakuuthya Harappan kufumira ku Harappa, malo ghakudanga kujimika na chakurata cha kusanga vinthu vyakuwundika pasi mu ma 1920.
Kawiro ka chipulikano chakuti cha ufumu wa ŵaRoma uŵenge na ŵasilikari ŵankhongono vikawovwira kurutiska pachanya chitukuko cha vya munkhwara.
Ŵadokotala ŵakamba kulembeka ntchito na Fumu yikuru Augustus ndipo ŵakaŵikako ŵasirikali ŵakudanga ŵa vya chipatala Ŵaroma awo ŵakaŵagwiriskanga ku nkhondo.
Ŵadokotala ŵa unkhwantha wa kukerura pa thupi la munthu ŵakamanyanga munkhwara unandi uwo ukupangiska kuti wongo ufwase nga ndi munkhwara wakuchepeska vyakuwinya vya mu thupi uwo ukafuma ku vyakukama vya mbewu za 'poppy' kweniso munkhwara wakurekeska kuseruka na kubokola uwoso wakugwiriska ntchito apo ŵakukerura thupi uwo ukufuma ku mbewu za 'herbane'.
Ŵakazgoka nkhwantha pakudumura viŵaro kuti ŵaponoske warwari awo viwaro vyawo vikavundanga kweniso zikaŵa nkhwantha pa kukaka salu pa woko panji pa lundi kuti ndopa zileke kwenda kweniso kukaka misempha kuti ndopa zileke kwenda.
Kwa virimika vya makhumi khumi ghanandi, ufuma wa chiRoma ukiziska phindu likuru chomene pa vya munkhwara vene ivyo vyapanga umanyi uyo tikumanyaso muhanya uno.
Kupeteka kwa pepala kwa Pureland ni kupeka kwa pepala uko kukuzomerezga kupeteka pepala kamoza pera pa nyengo imoza, kupetekeka kunandi nga ndi kupeteka kwakuwerera nyuma kukuzomerezgeka chara, kupetekeka kulikose kukwenera kulazga kunthazi.
Kupeteka kwa Pureland Kukapangika na John Smith mu virimika vya mu 1970 na charata cha kovwira ŵanthu ŵambura kumanya kupeteka pepala panji awo wali na kuchepekerwa kwa umanyi wakwendeska thupi.
Ŵana ŵakusambira vya fuko panji vinthu vyakukhwaskana na fuko linyake apo ŵachali ŵachoko ndipo ivyo ŵanthu ŵakuyowoyera fuko linyake vikupangiska kuti nawo ndimo ŵachitirenge nalo.
Mwachiyelezgero, ŵana awo fuko lawo ndichoko ndipo ŵanthu ŵakulinena kuti lilije mahara ku sukulu, ŵakuŵavya nadi mahara ku sukulu para ŵamanya ivyo ŵanthu ŵakuyowoyera fuko lawo.
MySpace ni webusayiti yachitatu yakutchuka chomene ku United States ndipo pasono yili na ŵanthu 54 miliyoni.
Ŵanthu ŵanandi ŵakughatemwa chomene mawebusayiti agha, chomene pa nkhani ya masambiro.
Mauwemi ghanyake gha mawebusayiti agha ngakuti chikuŵa chipusu kuŵikapo vinthu vyakupambanapambana nga ivyo munthu wakuchita zuŵa na zuŵa, mavidiyo, vithuzi, na vinyake.
Ku ŵana ŵa sukulu awo vikuŵasuzga kutayipa panji awo ŵakutemwa kubudiska masipelo, peji ili ŵangalisanga kwambura kusuzgikira usange ŵangapeleka waka webu adilesi yimoza iyo yingaŵa yambura kusuzga kukumbukira ndiposo kutayipa.
Ungayisintha kuti yiŵe yambura kusuzga kuŵerenga kweniso kuti yiŵe na mitundu yinandi panji yichoko kuyana na umo wakhumbira.
Nthenda ya Kutondeka Kutegherezga "ni suzgo ilo likuŵa mu wongo, ndipo vimanyikwiro vyake vitatu vyakumanyikwa makora ni phyumphyu, kutimbanizgika luŵiro, na nthuka panji kuti utufu apo wakhala". 
Ili ni suzgo la kutondeka kusambira yayi, kweni ni suzgo la kusuzgika kusambira; ŵana ŵatatu kufika pa ŵankhondi pa handiredi yiliyose ŵakuŵa na suzgo ili, panji ŵana ŵakukwana 2 miliyoni ku America ŵali na suzgo ili".
Ŵana awo ŵali na nthenda ya kutondeka kutegherezga vikuŵasuzga kuŵika mahara ku vinthu nga ivyo ŵakusambira ku sukulu, kweni ŵangaŵika mahara ku ivyo ŵakutemwa kuchita nga ni kuseŵera magemu, kujambura makatuni agho ŵakutemwa panji kulemba masentesi kwambura kuŵika vimanyikwiro vya kupumulira panji kuyima.
Kanandi, ŵana aŵa ŵakunjira mu masuzgo ghanandi chifukwa "ŵakuchita vinthu vyakuŵapwetekeska, kwambiska mbembe, na kususka ŵamazaza" mwakuti wongo wawo ujipulikeko makora, pakuti wongo wawo ungajipulika makora yayi na vinthu bweka.
Ŵana awo ŵali na nthenda ya kutondeka kutegherezga vikuŵasuzga kukolerana na ŵayawo chifukwa ŵanyawo ŵakutoneka kupulikiska ivyo ŵakuchitira nthena panji chifukwa icho ŵaliri na nkharo iyi panji ŵakuwona kuti msinkhu wawo na vyakuchita vyawo vikukolerana yayi.
Apo nthowa yakusangira umanyi ndiposo kusambilira yikasintha nga umo vyayowoyekera pachanya apa, mtengo wakumanyira vinthu nawo ukasintha.
Nthowa yakusangira uthenga yikasintha. Munthu wakaleka kuchichizgika kuti wakumbukire chinthu chimoza, kweni wakeneranga kuŵa na luso lwa kumbukira nkhani yose.
Ntheura tingati, kwambikaso kwa masambiro na kulemba mabuku uko kukachitika mu vyaru vya ku Europe kukapangiska kuti paŵe kusintha pa nkhni ya kusambira na kathandazgiro ka umanyi.
Mwakupambanako na vyamoyo vinyake vya mawoko na malundi, minkhwere yikuleka kugwiliskira ntchito mawoko pakwenda, pa kunyamura thupi lake panji pakulendewera mu makuni.
Sayizi na utali wa mawoko na malundi gha munkhwere vikuyana waka mwakuti mawoko ghayeghenge makora uzito wa thupi para munkhwere uyu wakwendera vikufi chakuyimilira.
Woko la munthu ndifupi pakuyaniska na lundi, kweniso liri na vigunwe vyakunyoloka.
Viwangwa vyakale vya mawoko ivyo vili kufukurika pasi vya mu vyaka mamiliyoni ghaŵiri panji ghatatu agho ghajumpha vikulongora kuti ntchito ya mawoko yili kusintha kufuma pa kwendera waka na kwamba kuchita ntchito zinyake.
Ŵanthu ŵanyake ŵakugomezga kuti munthu wangavuka chomene para ŵangamupangiska kuti walote maloto ghanandi agho panyengo iyo munthu wakulota wakumanya kuti wakulota.
Chifukwa chikuru icho ivi vikuchitikira ntchakuti maloto agho munthu wakumanya kuti wakulota ghakulutilira kwa nyengo yitali para tulo twamba kukonda.
Para usiku mukugona tulo (twa REM) twambura kukwana, iyo ni nyengo iyo tulo kukukonda ndipo thupi likujichizga, mbwenu mungaŵa na masuzgo mu thupi para ivi vingalutilira.
Mungavuka mwakuyana waka na para mungawukanga maminiti makhumi ghaŵiri panji ghatatu ghalighose kukawonelera TV.
Ivyo vingachitika vikuthemba pakuti nkhalinga mu usiku apo wongo winu ukukhumba kulota apo tulo tukwamba kukonda.
Kufuma waka pakwamba, vinthu vikaŵayendera makora yayi ŵasilikari ŵa charu cha Italy awo ŵakanjira ku mpoto kwa Afirika. Mu sabata yimoza pera kufuma apo charu cha Italy chikambira nkhondo pa Juni 10, 1940, Hussars wachikhumi na chimoza wa charu cha Britain wakapoka malo ghakuvikilirika ghakuchemeka Capuzzo ku Libya.
Pakubisama kumafumiro gha dazi kwa Bardia, ŵasilikali ŵa ku Mangalande ŵakakora Lastucci uyo wakaŵa mlala wa nkhondo wachikhumi wa ku Itally.
Pa Juni 28, Marshal Italo Balbo uyo wakaŵa mulongozgi mulara wa charu cha Libya kweniso uyo wakatenge wanjirenge m'malo gha Mussolini, wakakomeka mwangozi apo ndege iyo wakakwera yikadekanga pa Tobruk.
Zgaro za mtundu wuphya zakutimbana pakugwiriska nchito mikondo ghakucitika muvigaŵa vyakupambanapambana, kwali ni ŵana ŵa payunivesite kweniso awo ŵakuchita masowero agha nga ninchito na ku vipharizgano vya Olimpiki.
Pa masowero agha, pakuŵa ŵanthu ŵaŵiri awo ŵakutimbana pa nyengo yimoza.
Gofu ni mtundu wa zgaro izo awo ŵakucita zgaro izi ŵakutimba tumabola kuti tuwe mumakhululu pakugwiriska nchito kanthonga.
Pa laundi yimoza ya zgaro za gofu, pakuŵa makhululu 18, ndipo awo ŵakucita zgaro izi ŵakwambira pa khululu lakwamba na kukamalira pa khululu 18 pa luwaza lakucitirapo zgaro izi.
Uyo watimba kabola mwakucheperako kuti wamalizge makhululu ghose ndiyo wakuwina.
Zgaro izi zikuchitikira pa luŵaza ilo pakupandika ucani, ndipo ucani wakuzweterera khululu lilirose ukutchetcheka kuti uwe uchoko kujumpha malo ghanyake ghose.
Panyake mtundu wa maulendo gha kuwona malo uwo ŵanandi ŵakumanya ni uwo ŵanthu ŵakutembeya: Kuwona malo ghakukholweska.
Apa ndipo ŵanthu ŵakwenda kufuma kwawo kuluta ku malo ghachilendo agho ngakupambanilanathu na malo agho ŵakukhalako na chakulata chakukapumula na kujisanguluska.
Mumphepete mwa nyanja, malo ghakusungirako vilengiwa na malo ghakuzengako misasa ndiko kanandi ŵanthu ŵakutemwa kulutako kuti ŵakapumule na kujisanguluska.
Pala candulo cakulutira ku malo nkhumanya m'dauko na ukhaliro wa ŵanthu ŵa ku malo agho ni mtundu wa maulendo gha kuwona malo uwo ukuchemeka maulendo gha mitheto.
Walendo ŵakuwona malo ŵangayendera malo ghakukholweska ghakupambanapambana m'charu panji ŵangakhumba kukhaliska pa malo ghamoza pera.
Ŵasamunda ŵati ŵawona ivi, nawo ŵakachema ŵasirikari ŵakusazgirapo.
Ŵasilikari awo ŵakavwiranga pa kurwa nkhondo ŵakaŵa ŵasilikari 200 pa gulu lilirose, ndipo ŵakafumira ku kampu 1 na kampu 3 ku New Hampshire, mwakudangilirika na Colonel John Stark na Colonel James Reed (awo wose wakakwezgeka kufika pa udindo wa general).
Ŵasilikari ŵa Stark ŵakandanda m'mphepete mwa mupanda wa ku mpoto kwa uko ŵasilikari ŵa ŵasamunda ŵakandanda.
Apo majigha ghakajula nthowa m'mphepete mwa dambo la Mystic, m'phepete mwa chigaŵa cha nthaka chakunjira munyanja cha kunena kwa kumpoto, ŵakasazgirako mpanda mwaluŵiroluŵiro pakuzenga chiliŵa chifupi waka cha malibwe cha kumpoto kulekezga mu mphepete mwa nyanja.
Gridley panji Stark wakajintha chikuni pa utali wa mafiti 100 (mamita 30) kunthazi kwa mpanda ndipo wakalangula kuti pawevye uyo walasenge pekhapekha ŵarwani ŵajumpha pa chikuni ichi.
Pulani ya caru cha America yikaŵa ya kuyamba kurwa nkhondo pakutimba murwani kufumira mphepete zakupambanapambana.
General John Cadwalder kuti warwe nkhondo na ŵawasirikari ŵa ku Bordentown ku Britain na cakulata cakuti ŵalekeske ŵasilikari awo kukarwa nawo nkhondo mwakovwira ŵanyawo.
General James Ewing wakatolanga ŵanthu ŵakurwa nkhondo awo mbasilikari cara ŵakukwana 700 nakumbuka nawo dambo pa Trenton Ferry, kupoka buliji la pa Assunpink Creek na kutondeska ŵasilikari ŵa murwani kuti ŵacimbire.
Gulu leneconeco la ŵasilikari 2,400 ndiko kuti limbukenge dambo cha ku mpoto kwa Trenton na kugaŵikana paŵiri, gulu limoza la kudangilirika na Greene, linyake kudangilirika na Sullivan, na cakulata cakuti ŵayambe kurwa nkhondo pambere kundayambe kuca.
Pala pali kusintha kwa mtunda pa zgaro za kutchimbira kufuma pa kota kufika pa hafu, cinthu cakuzirwa ni sipidi cara kweni kuzizipizga.
Nkhwantha pa vipharizgano vya kutchimbira pa mtunda wa hafu mayilo, munthu uyo wangakwaniska mtunda uwu pa maminiti ghaŵiri pera, wakwenera kuŵa na sipidi na kuzizipizga nyengo zose.
Kutchimbira mu maluŵaza na malo ghanyake mu nyengo yakuzizima, kweniso kunyamula visulo vyakovwira viŵalo vya thupi vyakucanya, ni nthowa yiwemi comene yakunozgekera vipharizgano vya kutchimbira.
Kurya vyakurya vyakwenerera pa ico cekha cingacitiska munthu kuti wacite makola cara pa cipharizgano, kweni vingawovwira chomene kuti munthu uyo ŵachali ŵa msinkhu ucoko ŵaŵe na thupi liwemi.
Kuwoneskeska kuti munthu uli na nkhongono ziwemi waka, kumwa maji pafupipafupi, na kupulikiska vyose vyakukhwaska cakurya cakovwira thupi la munthu wakucita zgaro kungavwira munthu uyo kuti wacitenge makola pa vipharizgano kweniso kuti ŵakhorweskekenge na zgaro izi.
Zgaro za kutchimbira pa mtunda wapakatikati ghakukhumba ndalama zinandi cara kunozgekera; kweni, pali vinthu vinandi ivyo ŵanthu ŵanandi ŵakuvipulikiska makola cara vyakukhwaska ucoko wa vinthu ivyo vikukhumbika kuti munthu uŵe navyo kuti utolepo lwande.
Vinthu vingagulika pa nyengo iyo vinthu ivyo vikukhumbikira, kweni vinandi mwa vinthi ivi vingatangwaniska chara pa kachitiro ka milimo.
Awo ŵakutolapo lwande pa zgaro ŵangawona kuti ŵakutemwa cinthu cinyake apo cinthu ico cilije na canduro leleco pa vyakucita vyawo.
Kaatomu kangatoleka kuŵa kanthu kakuzirwa comene ako kukuzenga cinthu cilicose.
Iko aka nkhanthu kakusuzga comene kukapulikiska, ndipo kwakuyana na nthowa ya kawonero ka vinthu ya Bohr, kaatomu kali na cigaŵa capakati cakucemeka nyukiliyasi ico cili kuzwetelereka na maelekitiloni, nga ni umo zuŵa lili kuzwetelelreka na vyaru - Bekani chithuzi 1.1.
Nyukiliyasi yili na vigaŵa viŵiri - manyutuloni na mapulotoni.
Mapulotoni ghali na nkhongono yamagesi ya pozitivi apo manyutuloni ghalije nkhongono ya magesi. Ma elekitiloni ghali na nkhongono ya magesi ya negativi.
Kuti muwone munthu uyo wacita ngozi, cakwamba, bekani makola pa malo agho na kuwoneskeska kuti palije cofyo chilicose pa umoyo winu.
Mukwenera kuwona umo munthu uyo wagonera panji wakhalira apo imwe mukwiza kufupi kwake kweniso mukwenera kuwona kalikose kakuzizwiska.
Pala mwapwetekeka mukati mwakuthaska munthu, mungachita mulimo uwo ungazgiska masuzgo ghanyake.
Kasandasanda wakasanga kuti kukweŵeka mu mtima, mantha kweniso kughanaghana kuti ucitikirenge vinthu viheni kukawoneska ubale uwo ulipo pakati pa vyakuŵinya na ulumali pakati pa ŵanthu awo ŵali za suzgo la kuŵinya kwa mmusi mwa msana.
Umaliro wa ucitiro wa kughanaghana kuti ucitikirenge vinthu viheni, kuwuskapo kukweŵeka mu mtima ndiposo mantha ndigho ghakizanga pa vidumbirano vya ulangizi vyakucitika sabata yiliyose.
Wose awo ŵakutolapo lwande pa vyakuchitika pafupipafupi wakakhumbikanga wovwiri wakukwanira wakukhwaska kawonero kaheni ka vyakuŵinya, kupambaniska vyakuŵinya vyakuluska na kuleka kupulika makola cifukwa ca kwenda panji mulimo unyake waka.
Kulaŵiska kukugomezga kuti munthu uŵe na viŵalo vyakuvwira pa kulawiska panji maso.
Pali masayizi na kaŵiro kakupambanapambana ka maso kwakuyana na vyakukhumba vya chinyama ico cigwiriskenge nchito maso agho.
Masayizi na kaŵiro kakupambanapambana aka kali na nchito zakupambanapambanaso, kakugwira nchito pakati pa ungweru wakupambanapambana ndipo ghakuzweta mwakupambanapambana pakubeka, kweniso ghakupambana utali wa nyengo iyo ghakutola kuti ghamanye cinthu ico ghabeka ndiposo ghakukhumbika mu unandi wakupambanapambana kuti ghagwire nchito makola.
Wumba cikung'anamula unandi wa vyamoyo vya mtundu umoza pa malo ghamoza.
Pala vyamoyo vyose ivyo vikusangika pa wumba ni vyakukozgana, vikuchemeka kuti vili monomorphic pa Cizungu.
Pala vyamoyo vya pa wumba vikulongola kupambanapambana, vikucemeka kuti vili polymorphic pa Cizungu.
Magulu gha nkhulande ghakwenda na kukhalaso mumagawo.
Mu cigaŵa cakwenda kwenda, nkhulande zikwenda usiku nakuyimilira malo ghamoza muhanya.
Nkhulande izi zikwamba ulendo wawo wakwenda pala cakurya cacepa.Mucigaŵa ici, nkhulande zikupanga tuvivwimbo twanyengo yicoko waka uto tukusinthika zuŵa na zuŵa.
Ulendo wa kuyenda uliwose wa mtundu uwu ukutola pafupifupi mazuŵa 17.
Kasi lizgu lakuti selo likung'anamulaci? Lizgu ili likufumira ku lizgu la m'Ciyowoyero ca m'Cilatini lakuti "cella" ilo likung'anamura "kachipinda kadoko", ndipo likayamba kugwiriskika nchito na nkhwantha pa vyakukhwaska tunthu tucokotucoko iyo yikabekanga vya umo cikwa cilili.
Kaselo ni kanthu ako kakupanga cinthu cilicose camoyo, ndipo cinthu cilicose ca moyo cikupangika na kaselo kamoza panji tumaselo tunandi.
Maselo ngakukhumbikira comene pa nkhani ya masambiro gha vinthu vya moyo, ndipo nyengo zinandi ghakucemeka kuti ni "vyakuzengera umoyo".
Nthowa zakwendamo mauthenga gha m'thupi zikovwira kuti mukati mwa thupi, vinthu vilekenge kusintha pakutumizga mauthenga ku vigaŵa vyose vya thupi kuti ndopa zilutilire kwenda kwambula suzgo lilirose.
Mauthenga gha m'thupi ghangatumizgika mwaluŵiro mu thupi lose ico cikovwira kuti thupi liŵe lakuthaskika ku ulwani wa mtundu uliwose.
Vimphepo vyakuputa comene vikunanga vinthu pa malo ghacoko waka mwakuyana waka na vula za mphepo, kweni zingananga cilicose ico zajumphapo.
Vimphepo vyakuputa vikuzgula makuni, kukelura vyakulembapo ivyo vyakhomeka pa manyumba, kweniso kuponyera magalimoto m'canya. Vimphepo vyakuputa chomene vikutola maola ghakujumpha pafupifupi ghatatu.
Civula ca mphepo ici cikuŵa na chimphepo chakutchimbira makilomita 480 pa ola (mamita 133 pa mita; mamayilo 300 pa ola).
Ŵanthu ŵakhala ŵakugwiriska nchito magilasi ghakukuzgira sayizi ya tunthu tucokotucoko comene kwa vyaka vikwivikwi.
Nangauli, chinthu cakovwira pakubeka patali comene, telescope pa Cizungu, cikapangika kakwamba ku Ulaya mu vyaka vya mu ma 1700.
Makina ghakulaŵiskira patali agha ghakagwiriskanga nchito magilasi ghakukuzgira vinthu ghawiri kuti vinthu vyapatali viwoneke pafupi kweniso vikulu.
Ukhaliro wa cigolo na kujitemwa uŵenge pakati pithu nyengo zose ndipo ndimo kukoleranako kulili kuti pala gulu linandi likupindulapo, ndikuti paŵenge vinandi vyakupindulapo pa nyengo yicoko pakuŵa ŵanthu ŵakujitemwa
Mwacigomezgo cithu cose, ŵanthu ŵanandi ŵamanyenge kuti cinthu ciwemi comene ico ŵangasola kucita pa nyengo yitali nkhugwira nchito pamo na ŵanyawo.
Ŵanthu ŵanandi ŵakughanaghanira za nyengo iyo ŵanthu ŵazamuŵa na mwaŵi wakuluta ku vyaru vinyake vya mumlengalenga nakukawona umo kuliri, ndipo ŵanthu ŵanyake ŵakuzizwa kuti ka kuli vichi ndipo kukuwoneka wuli mwakuti ŵanji ŵakuwona nga kuti kuli vizungumbwa.
Kweni, para ici cacitika, cizamucitika kwa nyengo yitali yayi. Nyenyezi na vyaru vinyake vyamumulengalenga vili patali na patali mwakuti pali mtunda wa mamiliyoni pakati pa nyenyezi ziŵiri.
Panji zuŵa limoza, vizukulu chivu vinu vizamukhalanga pakati pa vizungumba kughanaghanira za umo ŵagogo ŵa ŵagogo ŵawo ŵakaŵira?
Vinyama vili kupangika na tunthu tudikitudiki tunandi twakuchemeka maselo. Vikurya vinthu na kukavigaya munthumbo na mumatumbo.Nyama zinandi zikwenda.
Ninyama pera izo zina wongo (nangawuli ni nyama zose yayi zili na wongo; somba ya jellyfish nchiyerezgero cimoza).
Nyama zikusangika calo cose capasi. Nyama zikujima pasi, kuskamba mu nyanja za mchere kweniso kuwuluka mu mlengalenga.
Selo nkhanthu kacoko comene ako kakugwira milimo yakupambanapambana mu vinthu vyamoyo.
Selo ni lizgu lakufumira ku ciyowoyero ca Cilatini ilo likung'anamula kacipinda kacoko.
Pala mungalaŵiska vinthu vyaumoyo pa makina ghakuwonera vinthu vicokovicoko comene, ico cikucemeka microscope, muwonenge kuti vyamoyo ivi vili na tuvigaŵa twa mabokosimabokosi panji twakuŵa nga nthumabolamabola.
Robert Hooke, nkhwantha ya ku England pa sambiro la vyakukhwaska vinthu vyamoyo na vyakumera, pakugwiriska nchito makina gha mayikulosikopu, wakasanga kuti mu cikwa muli tuvigawa twamabokosibokosi.
Vikawonekanga nga ni vipinda.Iye wakaŵa munthu wakwamba kuwona maselo ghakufwa
Maelementi na makomupaundi ghangasintha panji kukhala nthena kwambula kusintha.
Gasi wa Nitrogen wakuyana waka mu kaŵiro kake na Nitrogen wa majimaji. Mphambano njakuti Nitrogen wa maji wakuŵako mzito pacoko nangawuli mu ma Nitrogen ghaŵiri agha, unandi wa ma molecules ngwakuyana.
Maji nchiyezgerero cinyake. Maji ghakupangika na ma atomu ghaŵiri gha hayidirojini kweniso atomu yimoza ya Oxgen.
Kaŵiro kake ka ma molecule kakuyana waka kwari ni gasi, maji panji vyakukhoma.
Nangawuli kawonekero kake kangasintha, kweni kaŵiro na pangikiro kake kakusintha cara.
Nyengo nchinthu ico cikuŵa pakati pithu, ndipo yikukhwaska cose ico tikucita, nangawuli njakusuzga kuyipulikiska.
Nyengo yasambirika na ŵasopi, ŵanthu ŵavyakughanghana comene, na nkhwantha za sayasi kwa vyaka vikwivikwi.
Tikutola nyengo kuŵa mundandanda wa vyakucitika kufuma kunthazi kwiza ku sono mpaka kufika ku vyakumanyuma.
Kweniso, nyengo ni umo tikuyaniskira utali wa umo vinthu vyakupambanapambana vikucitikira.
Ungamanya utali wa nyengo iyo yajumphapo pakuwona ndondomeko ya vyakucitika vya kawerezgawerezga. Vyakucitika vya kawerezgawerezga ni ivyo vikucitika mwa kaŵirikaŵiri.
Madazi ghano makompyuta yakugwirisika ntchito kusintha kawonekelo kavithuzi namavidiyo.
Vithuzi vya luso la pacanya vya makatuni vingapangika pa kompyuta, ndipo vithuzi ngati ni ivi vikugwiriskika nchito comene pa mawayilesi gha kanema na mumafilimu.
Kanandi, nyimbo zikujambulika pakugwiriska nchito makompyuta ghapacanya comene pa kusazga masawundi ghakupambanapambana.
Kwa nyengo yitalu mu vyaka vya mu ma 1800 na 1900, kukagomezgekanga kuti ŵanthu awo ŵakukhala mu caru ca New Zealand ŵakacemekanga kuti ma Maori, awo ŵakazengeranga viyuni vikuluvikulu vyakucemeka moas.
Kaghanaghaniro aka kakakhazikiska fundo yakuti ŵanthu ŵa mtundu wa Maori ŵakafuma ku Polynesia ku Great Fleet na kupoka caru ca New Zealand kufuma ku wa Moriori na kuyambiska ulimi.
Kweni, umboni wuphya ukusacizga kuti ŵa Moriori likawa gulu la ku Maori ilo likafuma ku New Zealand nakuluta ku cilwa ca Chatham nakwambiska midauko yawo na yawo.
Pakaŵaso mtundu wunyakhe wa ŵanthu pa cilwa ca Chatham awo wakaŵa ŵa Maori ŵakufumira ku New Zealand.
Ŵakajicemanga kuti ni ŵa Moriori ndipo pakaŵa vivulupi ivyo pawumaliro vikapangiska kuti mtundu wa Moriori wumale
Ŵanthu aŵo ŵakatolapo lwande kwa vyaka vingapo ŵakatiwovwira ise kuti timanye nkhongono zithu kweniso ivyo tikutemwa na mtima wose apo tikuwonaso mikwingwirima kweniso vyakutondeka vithu.
Apo ŵanthu wakatiphaliranga nkhani zawo, za mabanja ghawo na za mizi yawo, vikatipangiska kuti timanyiskiske za ukhaliro wawo wakale na ŵanthu awo ŵakacita viwemi panji viheni ivyo vikasintha ukhaliro pa wupu.
Nangauli munthu kumanya mbiri yako cikung'anamula kuti wukumanyaso za ukhaliro yayi, kweni cikovwira nipela kupulikiska lwande lawo mu mbiri ya wupu.
Pakusandasanda ivyo vyafiskika na kumanya ivyo vyatondeka, munthu payekhapayekha kweniso ŵanthu wose awo ŵakutolapo lwande ŵakumanya midauko, cakulata na ivyo vikupangiska kuti gulu lendenge makola.
Ipo, kukumbukira nthowa zakucitira malonda zakale na uwemi uwo ukizanga panyuma pa kugwiriska nchito nthowa izo vikawovwira ŵanthu kuŵa ŵakunozgeka kupokelela kachitiro kapya ka vinthu mu tchalici lawo.
Nkhani za vithu viwemi ivyo vikacitika zikawovwira kucepeska wofi na kusintha kwa vinthu, nakupangiska kuti ŵanthu wawe na mtima wakunwekera kusintha kwa vinthu kunthazi.
Kughanaghana mwahara nkhuwika pamoza fundo na maghanoghano ghakupambanapambana mwakuti umalane na suzgo ilo lilipo.
Chilato cha kaghanaghaniro aka nkhuchita vinthu mwaluŵiro, mwamahara, mwambura kubudiska, kumanya fundo zenecho, kulondezga maluso agho ghalipo kale, na kuŵika pamoza nkhani zakupambanapambana.
Fundo yakuzirwa chomene pa kaghanaghaniro aka njakuti: wamunthu ndiwe ukughanaghana waka mazgoro ghaŵiri, launenesko na lautesi. Kweni zgoro launenesko ndimoza pera.
Kaghanaghaniro aka kakukolerana na mtundu unyake wa sayansi ndiposo ndondomeko zakukhazikika.
Ŵanthu awo ŵali na kaghanaghaniro aka mbamahara, ŵakusungilira ivyo ŵasambira, ŵakumarana na masuzgo, ndipo ŵakuchita makora pa mayeso gha sayansi.
Ŵanthu ŵali na luso comene la kumanya umo ŵanthu na vinyama vinyake vikughanaghanira.
Ici cikung'anamula kuti tili na luso lakuphara umo ŵanthu ŵanyithu ŵakughanaghanira, ico ŵakukhumba kucita, ivyo ŵakugomezga, ivyo ŵakumanya panji kukhumba.
Mwa maluso agha, kumanya vyakulata vya ŵanyithu nkhwakuzirwa comene. Kukutovwira kutondeska vivulupi ivyo vingacitika.
Mwaciyelezgero, pala tawona munthu wakuswa galimoto yamunyake, tikumanya kuti wakakukhumbanga kwiba galimoto iyo.
Timughanaghanirengeso mwa nthowa yinyakhe pala tamanya kuti wakataya makiyi na kuti iyo wakaswanga gilasi iyo yikaŵa yake ndipo wakakhumbanga kunjiramo.
MRI ni cipangizo ico cikujambula mu thupi ico cikugwiriska nchito nkhongono ya nuclear magnetic resonance (NMR) ndipo cikapangika mu vyaka vya mu ma 1930 na Felix Bloch (uyo wakagwiranga nchito pa Stanford University) na Edward Purcell (kufumira ku Harvard University).
Malingana na nkhongono ya mtundu uwu, malo agho ghakufikirika na nkhongono ya magineti na nkhongono yakwendeska mazgu gha wayilesi vikucitiska kuti maatomu ghafumizge tunkhongono twa kwendeska mazgu gha wayilesi tuchoko comene.
Mu caka ca 1970, nkhwantha ya vya cipatala, Raymond Damadian, yikasanga kuzirwa kwakugwiriska nchito nkhongono ya magnetic resonance pa makina gha kujambula mu thupi kuti ŵa vyacipatala ŵasange suzgo.
Pakati pajumpha vyaka vinayi, ciphaso cikapelekeka ndipo cikawa ciphaso cakwamba ku nkhani ya MRI.
Mu caka ca 1977, Dr. Damadian wakamalizga kupanga makinagha MRI ghakujambilira thupi lose ndipo wakacithya "Indomitable".
Pala munthu yumoza ndiyo wakutumizga uthenga kwa ŵanthu wanyakhe pa nyengo yimoza kukupeleka mwaŵi wakuti awo ŵakupokera uthenga uwo ŵawuwone makora pambere ŵandazgolepo.
Vikupereka mwaŵi ku ŵasambiri kuti waliyose wasambilenge umo wangakwaniskira kweniso kuvwira umo cisambizgo cingenderanga.
Kusazgilapo apo, palije kufinyikizgika pa nkhani ya nyengo yakusambilira. (Bremer, 1998)
Kugwiriska nchito makina gha Intaneti kukuwovwira ŵasambiri kuti ŵaŵerenge visambizgo nyengo yili yose.
Ŵana ŵa sukulu ŵangaperekaso mafumbo kwa ŵasambizi nyengo yiliyose na kulindizga mazgolo ghaluŵiro, kupambana na kuti ŵalindirenge kuzakapoka mazgolo apo ŵazamukumanaso maso na maso.
Kasambizgiro kamadazi ghano kakupeleka mwaŵi wakuleka kulondezga ivyo ŵanthu ŵanyakhe ŵakuti vingasuskika yayi. Palije kuti iyi ndiyo nthowa yekha yiwemi yakusambilira.
Ntheura, palije vyakuti pali cinthu cimoza pera cakwenera kucisambira. Kusambira kukucitika pa vyakucitika vya pakati pa musambiri na masambiro agho ghapelekeka.
Ivyo vikucitika madazi ghano vyakuti munthu wacite yekha na kupeleka uthenga kweniso ndondomeko za masambiro kwizira pa kanema vikukoleranako na fundo iyi.
Sono, taŵanandi tikuwonera pulogilamu pa kanema iyo yikutimanyiska vinthu panji ma uthenga ghakuti tizamugwiriskapo nchito yayi.
Tizamunozgapo yayi galimoto, kuzenga kawiruwiru pa nyumba yithu, kuluta ku Peru kukawona nyumba zakale, panji kuzenga nyumba ngati ni ya ŵazgengezgani withu.
Cifukwa ca nthambo za intaneti izo zikwenda pasi pa maji mpaka ku Ulaya kweniso ma dishi gha intaneti ago ghakucemeka broadband satellite, ŵanthu 93 pa ŵanthu 100 ŵaliwose ku Greenland ŵali na mwaŵi wakugwiriska nchito intaneti.
Ku nyumba ya kugonako ŵalendo panji hotelo iyo mwafikirako kukuŵa intaneti panji kompyuta iyo pali intaneti kweniso malo ghanandi kuli malo ghakucitirapo intaneti panji malo agho pali nkhongono ya intaneti yakuti waliyose wangagwirska nchito.
Nga ni umo vyayowoyekera pacanya apo, nanga wuli lizgu lakuti ‘Esikimo’ licali la kuzomerezgeka ku United Staes, lizgu ili likutoleka ngeti ndakunyoza na ŵanthu ŵanandi ŵakuwalo kwa caro ca United States awo ŵakukhala vyalo vyakunena comene kwa caro capasi, comenemene ku Canada.
Nangawuli mungapulika ŵanthu ŵaku Greenland ŵakugwiriska nchito lizgo ili, ntchakwenerera yayi kuti ŵalendo nawo ŵaligwiriskenge nchito.
Ŵanthu awo ŵakukhala ku Greenland wakujithya ma Inuwiti ku Canada na ku Kalaalleq, kweniso ‘maGreenlander’ ku Greenland.
Uchigeŵenga, na mtima wa nkhaza kwa ŵalendo nivambula kumanyika mu caru cha Greenland. Nanga nimumatawuni, kulije "malo ayo kukuchitikila uchigeŵenga".
Panyake kuzizima ndico cekha cakofya ico awo ŵandanozgekere ŵam'kukumana naco.
Pala mumwamutembeya ku Greenland nyengo ya kuzizima (pakuti pala ukuluta ku cha kumpoto, kuzizima nako kukukula), nkhwakukhumbika kunyamula vyakuvwala vyakuthukira.
Madazi ghakotcha mu nyengo ya cihanya pala ghaŵa ghanandi ghakwiziska masuzgo ghakusoŵa tulo kweniso masuzgo gha umoyo.
Nyengo ya cihanya, chenjerani na nyimbu, nangawuli nyimbu izi zikwandaniska matenda cara kweni zikutangwaniska na kukwiyiska.
Apo cuma ca ku San Fransisco cikugomezga comene nchito zakupokera ŵalendo zapacanya comene caro cose ca pasi, paliso vinandi ivyo vikovwirapo pa citukuko ca cuma.
Vigaŵa vikulu umo ŵanthu ŵakugwirako nchito ni nchito za maluso, mu boma, vya chuma, vya malonda na vyakuchema ŵalendo kuzakawona vinthu vyakupambanapambana.
Cifukwa cakuti msumba uwu wukuzunulika chomene mu sumu, ma filimu, mabuku na vinyakhevinyakhe, ivi vyawovwira kuti wumanyikwe comene pa caro cose capasi.
Msumba wa San Fransisco wuli kuzenga vinthu vikulu comene vya kukopera ŵalendo ngati ni malo ghakugonako, malo ghakuryerako na malo ghapacanya comene ghakupangilako mawungano.
Ku San Fransisco kuliso malo ghawemi comene uko kukusangika vyakurya vya mu vyaro vya ku Asia ngati ni Korea, Thailand, India na Japan.
Kuluta paulendo ku Walt Disney World cikuyimilira ulendo wapacanya comene kwa mabanja ghanandi gha ku America.
Ulendo weneko wukuyamba na kukwera ndege kukafikira pa Orlando International Airport, kukwera basi kuluta ku Disney Hotel na kukhalako sabata yimoza kwambula kufumaapo pa malo gha Disney, mbwenu pawumaliro nakuwelera kukaya.
Paliso vinyakhe ivyo ŵalendo ŵakucita ku Disney kweni ivi vyazunulika apa ndivyo vikung'anamula nadi ulendo wakuluta ku Disney.
Matikiti ghanandi agho ghakuguliskikira pa makina gha intaneti kwizira malo ngati eBay panji Craigslist ghakugwiriskika nchito pacoko waka.
Nangawuli ici cikucitika comene, kweni cikuzomelezgeka yayi na ŵa Disney: ŵakuzomerezga yayi kusinthana matikiti.
Cisakasa cilicose ico cikuzengeka kusika kwa cigaŵa ca Grand Canyon chikwenera kuzomerezgeka dankha na ŵalala ŵa boma.
Vikalata vya cizomerezgo vikuperekeka ku ŵanthu ŵacoko waka na cakulata ca kuvikilira malo agha ndipo vikalata ivi kuperekeka zuŵa lakwamba la mwezi, miyezi yinayi pambere mwezi wakukazengera cisakasa undafike.
Cikung’anamula kuti, cizomerezgo cakuzenga cisakasa cakukhalapo kwambira mwezi wa May, cikuperekeka pa 1 mwezi wa Januwale.
Malo ghakuzengapo cisakasa ku malo ghakumanyikwa comene nga ni Bright Angel agho ghali pafupi na Phantom Ranch, ghakusaŵa yayi kuzula pala nyengo yakupempha malo yakwana.
Pakuŵa mwaŵi ucoko comene wakuti munthu usange malo pakuluta kwenekuko nyengo yeneyiyo kwambula kupempherathu, kweni malo ghakuperekeka pakutolera uyo wafikako luŵiro.
Kunjira mu cigaŵa ca ku mwera kwa Africa pa galimoto ni nthowa yimoza yakunotheska yakuti muwone malo ghakutowa ghose gha cigaŵa ici na kufika ku malo agho kukufikika cara na ŵalendo ŵakutembeya.
Ici cingapangika na galimoto yiliyose kweni nchakuzirwa kuyendera galimoto ya 4x4 cifukwa malo ghanandi magalimoto ghanyakhe agha ghangafikako yayi.
Manyani kuti nangawuli ku cigaŵa ca kumwera kwa Africa kuli mtendere, kuti ni vyaro vyose yayi ivyo vili ntheura.
Vyakukhumbika na mitengo ya makalata ghakunjilira mu caru gha viza vikupambana malingana na caro ico munthu wukulutako kweniso ku caro ico wukufumira.
Caro cili cose cili na malango ghakhe ghakukhwaskana na vinthu ivyo vikwenera kuŵa mu galimoto pa nyengo ya ngozi panji cili cose ico cingacitika mwamabuci.
Victoria Falls ni msumba uwo wuli kumanjiliro gha zuŵa ku Zimbabwe kufupi na mphaka na msumba wa Livingstone wa ku Zambia ndiposo kufupi na Botswana.
Msumba uwu wuli pafupi na cipopoma ico cikupangiska ŵanthu ŵanandi kulutako ndipo cifukwa ca unandi wa vinthu vyakunotheska ivyo vikusangika, malo agha ghakupereka mwaŵi wa kukakhalako nyengo yitali ku ŵalendo.
Nyengo ya vula (November mpaka March), maji ghakuŵa ghanandi ndipo cipopoma cikukondweska comene.
Muzumbwenge pala mukujumpha pa buliji panji kuyenda mu tumizira uto tukujumpha pafupi na cipopoma.
Kweniso, nchifukwa cakuti maji nganandi comene mwakuti musangenge kuti mutondekenge kuwona vipopoma ca ivo makola!
Dindi la Tutankhamun (KV62). KV62 Dindi ili lingaŵa limoza mwa madindi ghakumanyika comene mu Cidikha, ndipo ni malo agho pali kuŵikika fumu yacinyamata agho Howard Carter wakaghabowozga ghacali makora waka mu caka ca 1922.
Kwakuyana na madindi ghanyakhe gha cifumu, dindi la Tutankhamun kuti ndakuzirwa viŵi yayi kulutako cifukwa ndichoko kweniso ndakutowa comene cara.
Waliyose uyo wangakhumba kuwona umboni wa kunangika kwa thupi uko kukacitika apo pakaŵa kuyezga kulifumiskamo, wagongowenge cifukwa ni mutu wekha na mapewa ivyo vikuwoneka.
Katundu yose ŵali kumufunyamo mu dindi ili na kukamuyika ku nyumba yakusungirako vinthu vyakale ku Cairo ku Egypt.
Ŵalendo wose awo ŵali na nyengo yakuchepa nchiwemi kuti ŵalute ŵaka kunyakhe.
Phnom Krom ni pa mtunda wa makilomita 12 ku mwera ku manjiliro gha zuŵa kwa Siem Reap. Iyi ni nyumba yakusopelamo iyo yikazengeka ca kuwumaliro wa vyaka vya mu ma 1000 mu wulamuliro wa fumu Yasovarman.
Kukwera phiri ili nchaphindu cifukwa cakuti malo ghake ghakupeleka citima kweniso ghali na malo ghawemi ghakuwonera nyanja ya Tonle Sap Lake.
Ulendo wa ku malo mungasazgiraposo kuti mukwere wato pakuluta ku nyanja.
Mwende na ciphaso pakuluta ku Tonle Sap cifukwa pakukhumbika ciphaso ca Angkor kuti munjire mu malo ghakusopelamo.
Jerusalem ni likulu la caro ca Israel nagawuli vyaro vinandi na wupu wa United Nations wakukana ivi.
Pali msumba wamwaka uwo wuli mu mapiri gha ku Judea ndipo wuli na mbiri yakuziziswa kufumira vyaka vinandi vyajumphapo.
Msumba uwu ngutuwa kwa vipembezo vitatu ivo vikugomezga kuti kuli Ciuta yumoza pela - Judaism, Cikhristu na Cisilamu ndipo wuli ngati malo ghakulu gha vyawusopisopi na vyaukhaliro wa ŵanthu.
Jerusalem ni malo ghamoza agho ghakupokera ŵalendo ŵanandi comene mu Israel cifukwa ca kuzirwa kwake pa nkhani za vyakusopasopa comenemene malo ghanadi agho ghali ku cigaŵa ca mwaka cakucemeka Old City.
Mu Jerusalem muli malo ghanandi ghakusunga mbiri na vya ukhaliro wa ŵanthu kweniso kuli malo ghakupangirako malonda na ghakulyerako.
Caro ca Ecuador cikukhumba kuti wose ŵanthu ŵa ku Cuba ŵapokere kalata yakuwacema pambere wandanjire mu Ecuador kwizira mu viŵanja vya ndege panji malo ghose apo mphakuzomelezgeka kunjilirapo.
Kalata iyi yikwenera kuzomelezgeka na Unduna wakuwona vya Kuwalo kweni yikwenera kukwaniriska vyose vyakukhumbikwa.
Vyakukhumbikwira ivi ŵali kuvipanga kuti viwovwire kuti paŵe mendero ghawemi pakati pa vyaro viwiri ivi.
Ŵanthu ŵose ŵa ku Cuba awo ŵali na ciphaso ca uzika ku US ŵalute ku office ya caru ca Ecuador ku Cuba kukatola cikalata cakuti iwo ŵakwenera kuŵa na kalata yakuŵacema kuluta ku Ecuador yayi.
Pasipoti yinu yikwenera kuŵa yakuzomerezgeka kulutilira miyezi 6 kujumpha madazi ghawulendo winu. Tikiti ya mawulendo ghinu ghamunthazi yikwenera kulongola utali wa nyengo igho mwamukhala uko mwaluta.
Ulendo wa pagulu ngwakudula cara, nthewura sono, para ulipo wekha panji unamunyako, mbuwemi kusangirapo ŵanyinu mwakuti muŵe ŵanandi ndipo mupange magulu ghanayi panji 6 kupambana nakuŵa wekha.
Ndipowuli, lekani kukweŵeka pakuti, kanandi, ŵalendo ŵakuzakawona caro ŵakusazgikanasazgikana waka kuti magalimoto ghose ghazule.
Mukwenera kucenjera na ŵaryarya awo ŵangamuphalirani kuti mulipire ndalama zinandi.
Pacanya cha kumpoto kwa Machu Picchu kuli lupiri lwakusendemuka ilo likuŵa kumanyuma kwa vithuzi vya phalanyiko.
Kukuwoneka kwakutenthemeska mtima kufuma pasi, nkhwakusendemuka ndipo kwakusuzga kukwera, kweni ŵanthu ŵankhongono zawo ŵangatola waka pafupifupi maminiti 45 kuti ŵafike pacanya.
Masitepu gha malibwe agho ghali mu nthowa kweniso m'malo ghakusendemuka muli visulo vyakovwira pakukwera.
Ŵakuti, muvuci ukumalanga, nthewula, cenjerani mu malo ghakusendemuka comenemene pala pasi pacita cinyezi pakuti pakofya.
Pali ka mphako pafupi na pacanya ako mukwenera kujumphapo, kali pasi comene kweniso nkhafinyi.
Nthowa yiwemi yakuwonela malo na nyama zakuthondo ku Galapagos nikwenda pa boti ngati umo wakacitira Charles Darwin mu cilimika cha 1835.
Ngalaŵa zakujumpha 60 zikwenda mu maji gha mu Galapagos ndipo unandi wa ŵanthu awo zikunyamula ni pakati pa 8 mpaka 100.
Ŵanthu ŵanandi ŵakusangilathu malo luŵiro pambere dazi la ulendo lindafike (pakuti nyengo zinandi ma boti yakuŵa yakuzula munyengo yavikondwelero).
Woneseskani kuti mwimiriri uyo mwasungiskako malo ghinu waŵe nkhwantha pa nkhani ya mendero gha pasitima.
Ivi vizamuvwira kuti muzakakwere sitima iyo mukukhumba.
Pambere ŵanthu ŵa ku Spain ŵakaŵa kuti ŵandafike mu vilimika vya 1500, ku mpoto kwa Chile kukaŵa pasi pa ulamuliro wa Inca, ndipo ŵene caru ma Araucanias (Mapuche) ŵakakhalanga pakati na kumwera kwa Chile.
Mapuche ni umoza mwa mitundu ya ŵanthu awo ŵakajiwusanga ŵekha kweniso awo ŵakazgeŵerekerathu mu ŵanthu awo ŵakayowoyanga ciyowoyero ca ku Spain cara mupaka kufikira apo caru ca Chile cikamba kujiwusa cekha.
Nangawuli, kukapharazgika kuti Chile ni caru cakuyima pacekha mu caka ca 1810 (mkati mwa nkhondo za Napoleon izo zikatangwaniska cinyina ca msumba wose pakati pake kwa vyaka), kuthereska Spain kukafika mpaka caka ca 1818 kundacitike.
Caou ca Dominican Republic (ico pa ciyowoyero ca ci Spanishi wakucema kuti República Dominicana) cikusangika mu nyanja yamucere ya Caribbean ndipo cikusangika mphepete yakunena kwa cilwa ca Hispaniola ndipo kusika kwake ndiko kuli caru ca Haiti.
Kupatulako kuŵa na malo ghamumphepete mwa nyanja ghamucenga utuŵa na caro ca mapiri, caro ici ndiko kukusangika msumba ukulu comene caku Ulaya mucigŵa ca vyalo vyaku Amerika, ndipo sono ni mphepete yimoza ya msumba ukulu wa caro ca Santo Domingo.
Ŵanthu ŵakwamba kukhala pa cilwa ici ŵakaŵa maTayino na maKalibu. Makalibu ni ŵanthu awo ciyowoyero cawo cikaŵa ciArawakani ndipo ŵakafika ku malo agha mu vilimika vya muma 10,000 BCE.
Pakati pajumpha vyaka vicoko waka kufumira apo ŵanthu ŵakucita kafukufuku wa malo ghaphya ŵa ku Europe ŵakafikila ku Tayino, unandi wa ŵanthu ku malo agha ukakhira comene cifukwa cakuti ŵanthu ŵanandi ŵakakomeka na ŵakulwa ŵakufumira ku Spain.
Kwakuyana na vyakulembalemba vya Fray Bartolomé de las Casas (Tratado de las Indias), pakati pa 1492 na 1498 ŵanthu ŵakulwa nkhondo ŵakufumira ku Spain ŵakokoma ŵanthu ŵaku Taínos pafupifupi 100,000.
Jardin de la Union. Ninyumba igho yikazengeka kuŵa cipinda cakucitiramo ungano mu vyaka vya mu ma 1800 ndipo Tempo de San Diego ni nyumba yekha igho yilikupona ndipo yicalipo.
Pasono, pa malo agha pakugwiriskika ntchito nga ni malo ghakucitilapo ungano ukulu, ndipo pakucitikiraso vinthu vinandi, muhanya na usiku wuwo.
Pali ma resitiranti ghanandi agho ghalikuzingirila luŵaza ili ndipo na muhanya kweniso namise pakucitikira vyakuvinavina vyawulere ivyo vikucitikira pakanyumba kapakati peneco.
Callejon del Besco (Mupata wakukisilanapo). Makhonde gha nyumba za muchanya ziwiri agho ghali kutalikirana masentimita 69 pera ndiko kukayambira cidokoni ca citemwa.
Pala mungaŵapa kandalama kacoko waka ŵana mbwenu ŵamuskeŵeraningipo vya ivi.
Cilwa ca Bowe nchiweme kutembeyako namuhanya panji kuumaliro kwa sabata ndipo kukuŵa kwenda pa mawato, kukwera mapiri, mashopu, maresitiranti na vinyake.
Cigaŵa ici cili ku Howe pufupi na Vancouver, ndipo mendero ngakusuzga cara kufika ku malo agha pakwenda pa maboti gha hayala kufuma ku cilwa ca Granville kusika kwa msumba wa Vancouver.
Kwa awo ŵakutemwa vyakutembeya, ipo ulendo wakuluta ku nyanya iyi ngwakukhumbika comene kwa iwo.
Whistler (mutunda uwo ungamutolerani ola limoza na hafu kufuma ku Vancouver) ngwakudula kweni ni malo ghakumanyika comene cifukwa ca cipharizgano ca Olympics ca munyengo ya kuzizima ico cikacitikira ku maro agha mu 2010.
Mu nyengo ya kuzizima, kondweskekani na zgaro zakuthererekanga pa maji ghakukhoma ku mpoto kwa America, apo nyengo ya cihanya kukucitikanga zgalo zakukwera njinga mumapiri.
Vikalata vyacizomerezgo vikwenera kuŵikika padera pambere nyengo iyo yindakwane. Mukwenera kugonako usiku umoza pera ku Sirena.
Sirena ni malo ghekha ghakukhalako ŵanthu ŵakugwira ntchito ku nkhorongo nakupwelelera vinyama vamuthengere agho kukusangika vyakurya vyakotcha kweniso malo ghakugonako. Penepapo ku La Leona, San Pedrillo kweniso ku Los Patos ni misasa pera ndipo vyakurya ŵakunozga cara.
Ntchipusu kusangirathu cizomerezgo cakukhala pamalo kufuma ku Ranger Station mu Puerto Jiménez, kweni ŵakukana kugwiriska nchito ma credit card
Ŵakuwona vya malo ghakuzengapo msasa agha, ŵa The Park Service (MINAE), ŵakuperekerathu cara cizomerezgo ca malo ghakukhalapo para pajumphenge mwezi pambere mweneco wandafike.
Ŵa CafeNet EL Sol ŵakusunga malo pa ndalama zakukwana 30 dollars panji 10 dollar kwa dazi limoza; vinandi ŵerengani pa peji lawo la Corcovado.
Cook Islands ni caru ca vilwa ico cili pa ubali na caru ca New Zealand ca ku Polynesia, pakati ca kumwera kwa nyaja ya Pacific.
Ntchakutandazgika kwakujumpha masikweya kilomita 2.2 million pa nyanja ndipo cili na vilwa vyakukwana 15.
Nyengo njakuyana waka na ku Hawaii ndipo ŵanji ŵakutola vilwa ivi kuŵa "Hawaii wa pasi".
Nangauli nkhacoko, kakukumbuska ŵanyake mwa ŵacekulu awo ŵakwizakatembeyako vya Hawaii pambere mahotelo navitukuko vinyake vikaŵa vindacitike.
Vilwa vya Cook vilije msumba uliwose kweni vili na vilwa vyakupambanapambana vyakukwana 15. Vilwa vikulu comene ni Rarotonga na Aitutaki.
Mu vyaru visambazi lero, kupereka malo ghakugona ghapacanya kweniso vyakurya vyamulenji kwazgoka kaluso kapadera.
Malo ghakugonapo ghapacanya chomene ghakupikisana pa vinthu viŵiri: uwemi wa vyakudika na cakurya ca mulenji.
Pa malo ghaŵemi comene gha mtundu uwu, munthu wakwenera kusanga vyakudika vya mtengo wa pacanya comene, panji vyakudika vyakusonerera vyakucemeka quilt panji bed la sitayero ya mwaka kweni lakuwoneka makola.
Cakurya ca mulenji cingaŵa cakurya icho cikusangika munyengo iyo mucigaŵa panji cakurya chapadera ico ŵakuphika ŵeneko malo ayo.
Malo ghake ghangaŵa ghakuwoneka gha sitayero ya mwaka kweniso kuŵa na mipando na mathebulu gha sitayero ya mwaka kweni ghakuwoneka makola, uchani wa paluŵaza wakutchetcha na kudumulira makola kweniso mwaluso.
Kunjira mu galimoto yako nakuluta pa ulendo utali kukuŵa cinthu cakukondweska mu nthowa yake na yake.
Kupambana na magalimoto ghakulughakulu, mukwenera mukumanya kale kuyendeska galimoto yinu ndipo mukumanyaso ivyo galimoto yinu yingafiska kweniso kuleka kufiska.
Kuzenga cihema pa malo gha munthu munyake panji mumusumba wa mtundu uliwose mu ukulu ni cinthu ico ŵanthu ŵanandi ŵakunweka naco comene.
Mwakudumula, kugwiriska ntchito galimoto yako cikuŵa cinthu ciwemi comene pala uli paulendo wakuwona malo kweni cikuŵa ciwemi viwi yayi pala ukuluta kukakhala kwa mazuŵa ghangapo.
Ulendo wa kukakhala kuko kwa mazuŵa ungacitika pa galimoto yako pala munthu uli na mtundu wa galimoto izo mipando yake yikuphyoka kuti mugonepo.
Mahotelo ghanyake, ghakulondezga vinthu vya mwaka apo sitima zikenderanga malasha kweniso sitima zakuyegha ŵanthu pa nyanja; pambere nkhondo ya caru cose yaciŵiri yindayambe, mu vyaka vya mu ma 1800 kweniso kumayambiliro kwa vyaka vya mu ma 1900.
Mahotelo agha ndigho vikhwaya na ŵanthu ŵakumanyikwa ŵakakhalangako, ndipo ghakaŵanga na mwambo wa vyakurya vya mise wapacanya kweniso vyakucita vya usiku vyapacanyaso.
Mawonekero ghamwaka, kuleka kuŵa na vinthu vyamakono, na mawonekero gha kucekula ndivyo vikuvwiraso kuti malo agha ghaŵe ghakunotheska.
Apo malo agha ŵeneco ni ŵanthu waka, nyengo zinyake pakuzakagona ŵadangiliri ŵa vyaru vya kuwalo na ŵalala ŵanyake ŵa boma.
Mulendo uyo wali na ndalama zinandi wangakhumba kukwera ndege iyo yizungulirenge caru cose capasi, kweni mwakuyimayima mu mahotelo gha mtundu uwu.
Gulu la ŵanthu awo ŵakukhwaskika na bizinesi za kupereka malo ghakugona ku ŵalendo ndilo likuvwira ŵalendo wose pakuwagumatizga na ŵanthu ŵa mumusumba uwo ŵakulutako.
Kujoina magulu nga ni agha kukukhumbika waka kufila fomu pa intaneti; nangauli mawupu ghanyake gha mtundu uwu ghakukhumbika umboni wapadera.
Mundandanda wa ŵanthu awo munthu ungakhala nawo ukuperekeka pa cikalata panji pa intaneti, nyengo zinyake kusazgirapo ivyo ŵanthu ŵanyake ŵakuyowoya za ŵanthu aŵa.
Wupu wa ŵanthu awo ŵakutemwa kwendakwenda wa Couchsurfing ukayamba mu January 2004 apo nkhwantha yinyake pa vya makompyuta, Casey Fenton, yikasanga ndege yakutchipa yakuluta ku Iceland kweni yikawevye malo ghakukhala.
Nkhwantha iyi yikatumizga uthenga ku ŵana ŵa sukulu pa yunivesite ya ku Iceland kuko, ndipo ŵana ŵanandi ŵakajipereka kuti nkhwantha iyi yingakagona ku malo kwawo.
Mahositelo kukukhala ŵacinyamata pera - ndipo mulendo ŵakuŵa na vyaka vya mu ma 20 - kweni nyengo zinyake mungasangaso munthu mulala ku malo agha.
Mabanja agho ghali na ŵana mungaghasangako yayi, kweni mahositelo ghanyake ghakuŵazomerezga mu vipinda vyapadera.
Musumba wa Beijing ku China ndiko kucitikirenge cipharizgano ca Olympics cakucitika mu nyengo yakuzizima ca m'caka ca 2022, ndipo aka kaŵenge kakwamba kuti msumba umoza kucitikire cipharizgano ca Olympics ca m'nyengo yakuzizira na ca m'nyengo yakotcha.
Ku Beijing ndiko kucitikirenge mwambo wakujulira kweniso mwambo wakujalira cipharizgano ici, kweniso zgaro zakucitikira mukati mwa vinyumba.
Zgaro zinyake zakutherereka pa ciwuvi ghazam'citikira pa luwaza la zgaro la Taizicheng ku Zhangjiakou, pa mtunda wa makilomita 220 (mamayilo 140) kufuma ku musumba wa Beijing.
Matempire ghanandi ghali na ciphikiro ca pa caka kwamba kuumaliro wa Novembala kufika mkatikati mwa mwezi wa Meyi, icho cikusintha kwakuyana na kalendala ya pa caka ya tempile lilirose.
Viphikiro vinandi vya mu matempile vikucitika pakukumbukira kuti tempile lakwaniska vyaka vingapo panji pala mulala wa tempile wasazgirako caka cimoza panji pacitika cinthu cikulu cinyake cakukhwaska tempile.
Viphikiro vya pa tempile la Kerala vikuŵa vyakukondweska comene kuwonerera, pakuŵa kujumpha kwa mskambo wa zovu zakutoweskeka, kwimba na vinthu vinyake.
Cilongolero ca Caru Cose Capasi (World Expo) ndico ciphikiro cikulu comene ca vya maluso kweniso sayansi.
Vyaru ivyo vikutolapo lwande vikulongora maluso na vya masambiro vyakufuma ku caru cawo pa kacisakasa ako ŵakuzenga kuti ŵawoneskerepo midauko, mbiri na vinyake vyakukhwaska caru cawo.
Pa Cilongolero ca Caru Cose Capasi ca Mbewu za Kudimba pakuwa kulongora mbewu, maluŵa na vinyake vyose vyakukhwaska vyakumera.
Nanga wuli vilongolero ivi vingacitika caka na caka (malingana vikucitikira vyaru vyakupambanapambana), kene kanandi vinkucitika mwa ntheura cara.
Vilongolero ivi vikucitika kwa miyezi yitatu panji yinkhondi na umoza, ndipo vikucitikira pa luŵaza lakukula mahekitala 50.
Pangaŵa kaŵiro ka mafilimu kakupambanapambana ako kakhala kukugwiriskika ntchito kumanyuma kose uko. Filimu yakumanyika comene yikuŵa ya mamilimita 35 (ma negativi 36 na 24).
Filimu iyi njakusuzga yayi kuyikamo yinyake pala yamala, ndipo cithuzi cake cikuŵa ciwemi comene ndipo cingayanako padoko na vithuzi vya mazuŵa ghano vya DSLR.
Makamera ghanyake ghakugwiriska nchito mafilimu ghachokoko gha masentimita 6 na 6, panji kuti manegative gha mamilimita 56 na 56.
Nkhongono ya mafilimu agha yikujumpha mwakanayi nkhongono ya ma filimu gha ma milimita 35 (ma sikweya milimita 3136 kweniso 864).
Cilengiwa ni cinthu cimoza ico awo ŵakujambula wakutemwa kujambula, ndipo pakukhumbika kuti munthu uŵe na mwaŵi, kuzizgipizga kweniso vipangizo vya kugomezgeka.
Kujambula va cilengiwa ni luso ilo ŵanandi ŵakulidelera, kweni nga ni luso la kujambula vinthu vinyake vose, cithuzi nichakuzirwa chikuphara vinthu vinandi.
Kujambula vilengiwa kukukhumbika kugwiriska nchito makamera agho ghali na ma lenzi ghakujambula patali, nangauli vinthu nga ni mskambo wa tuyuni panji tunthu tucokotucoko tukukhumbika malenzi gha mtundu unyake.
Vinyama vinandi vya m'thengere ni vyakusuzga kuti munthu uvisange, ndipo nyengo zinyake, malo ghakusungilako vinyama ghali na marango ghakukhwaska kujambula vinthu nga ni bizinesi.
Vinyama vya muthondo vingaŵa na soni panji vikali. Kuwalo kungacha kwakuzizira, kwakotcha, panji kwa nyengo yiheni.
Pa caru cose ca pasi pali viyowoyero pafupifupi 5,000, kusazgirapo viyowoyero 20 ivyo cilicose cili na wanthu 50 miliyoni awo ŵakuvigwiriska nchito.
Mazgu ghakulembeka ngapusu kughapulikiska kupambana na mazgu agho ghayowoyeka pa mulomo. Ici nchaunenesko comene pa makeyala agho ngakusuzga comene kughayowoya mwakupulikika makola.
Vyaru vinandi kuli ŵanthu awo ŵakuyowoya Cizungu makola ghene, kweni mu vyaru vinandiso muli ŵanthu ŵanandi awo ŵakumanya ciyowoyero ici pacoko waka - comene pakati pa ŵacinyamata.
Ghanaghanani waka, pala mungakwaniska, ŵanthu ŵa ku Mancunia, Boston, Jamaica na ku Sydney kukhala pasi mwakuzwetelera thebulu limoza uku ŵakurya cakurya camise pa malo ghakuryerapo ku Toronto.
Iwo aŵa ŵakuphalirana nkhani zakupambanapambana za kwawo izo zikuphalika mu viyowoyero vyakupulikika mwakupambanapambana.
Kugula cakurya ku masitolo ghakulughakulu ni nthowa yipusu comene yakusangira cakurya cambula kudula. Kwambula mwaŵi wa kuphika, mwaŵi wakusanga vyakurya vya mtundu mtundi vyakuphika kale ukuŵa ucoko.
Masitolo ghakulughakulu ghanandi ghali kuyamba kuŵa na vigaŵa vinandi vya vyakurya vyakuphika kale. Ghanyake mwa masitolo agha ghakupereka vipangizo vyakuthukizgira cakurya.
Mu vyaru vinyake panji mumasitolo ghanyake, pakuŵa malo ghakuryera ghamoza, nyengo zinandi ghakuŵa malo ghacoko waka ghakuguliska cakurya cambula kudula.
Yeghani vikalata vya ishulansi yinu kweniso keyala ya kampani ya ishulansi yinu.
Vikalata ivi vikwenera kulongora keyala ya kalata wa pa intaneti (email address) kweniso mafoni ghakuti munthu ungafumbako uphungu na kupempha wovwili pa suzgo ilo munthu wasangana nalo.
Muŵeso na vikalata ivi mucikwama cinu kweniso pa intaneti (ku keyala yinu ya makalata gha pa intaneti panji pa malo ghanyake ghakusungirapo vinthu).
Pala mwayenda na laputopu panji foni yikulu, mungaŵikamoso vikalata ivi kuti mumanye kuvisanga kwambula intaneti.
Mungaperekaso vikalata vinyake ku ŵabwezi awo mukuyendera lumoza panji ŵabali ŵinu awo ŵangaŵa ŵakunweka kumuvwirani.
Zumbwe ni nyama ya kofya viŵi cara, kweni yikujithaska pala yawona cilwani.
Pala ŵanthu ŵakuwona zumbwe kuŵa wambula kofya, ŵangayamba kufika pafupi comene nakujiwika pa cofyo.
Imwani mowa mwa sayizi. Moŵa ukutimbanizga munthu waliyose mwakupambanapambana, ndipo kumanya apo munthu ungalekezga nchinthu cakovwira comene.
Masuzgo ghakukhala nyengo yitali agho ghakwiza cifukwa ca kumwa mowa comene ni kunangika kwa ciŵindi kweniso suzgo la maso kweniso kufwa kumene.
Moŵa wa mtundu wa kacaso wambula kuzomerezgeka muli vinthu vinandi viheni nga ni methanol, uwo ukuyambiska suzgo la maso panji nyifwa imene nanga munthu uwumwe pacoko waka.
Magilasi gha maso ghangaŵa ghambula kudula ku vyaru vya kuwalo, comenemene ku vyaru vikavu uko ŵanchito awo makampani ghakulemba ŵakupokera ndalama zicoko.
Yambani mwapimika maso ghinu panyumba, comenemene pala muli na ishuransi, na kuyegha ivyo vyasangika na ivyo vikwenera kicitika kuluta navyo kunyake.
Mafulemu ghawemi comene gha magilasi gha maso agho ghakusangika mu malo agho ghangaŵa na masuzgo ghaŵiri; ghanyake ghangaŵa ghakupanga mwakwibira waka mafulemu ghenechonecho, kweniso mafulemu ghakucemeskeka kufuma kuwalo ghangaŵa gha mutengo wakupambana na gha kukaya.
Khofi nchinthu cimoza ico cikuguliskika comene, ndipo mungasanga mitundu yinandi mu cigaŵa ca dera la kukwinu.
Pali nthowa zingapo zakupambana zakumwera khofi pa caru capasi izo munthu waliyose wangakhumba kuziyezgapo.
Zgaro zakucemeka canyoning panji canyoneering pa Cizungu ni izo munthu wakunjira pasi pa chibuwu chakujimika na maji ico muli maji panji nchakomira.
Pa zgaro izi, pakuŵa luso la kuskamba, kukwera vinthu na kuzuntha --kweni pakukhumbika kusambizgika pacoko waka panji kuŵa munthbu wakuti thupi lako ndakukhoma nadi (kupambana na zgaro za kukwera malibwe, kuskamba pasi pa maji, panji kutherereka pacanya pa maji, mwaciyerezgero).
zgaro za kukwera mapiri zikucitika kuwalo kwa vimanyumba apo ŵanthu ŵakwenda mu malo ghacilengiwa, kanandi mwakulondezga mizira.
Zgaro za kukwera mapiri muhanya zikucitika pa mtunda wakuceperako mayilo yimoza kufika pa mtunda utaliko uwo ungafiskika pa zuŵa limoza.
Pa zgaro za zuŵa limoza pala mukukwera mapiri ghapusu, pakukhumbika vyakunozgekera vinandi cara, ndipo munthu waliyose uyo wali makola waka wanganjoya comene.
Mabanja agho ghali na ŵana ŵachoko chomene ghakukhumbika kunozgekera makola, kweni zuŵa limoza pela kukachezgera na kuseŵera kuwalo ndamacitiko, ntchipusu nanga uli paŵe kabonda na tuŵana twasukulu zamukaka.
Caru cose capasi, pali mawupu pafupifupi 200 gha kovwira ŵanthu pa vyamaulendo. Ghanandi mwa mawupu agha ghakugwira nchito paŵekhapaŵekha.
Wupu uwo ukanjira mumalo mwa wupu wa Global Running Tours, wa Go Running Tours ukugumatizga mawupu agho ghakucitiska zgaro za kutchimbira pa vigawa vya caru capasi vinayi.
Wupu uwu ukayambira ku Barcelona nga ni Barcelona Running Tours kwenispo ku Coppenhagen nga ni Running Coppenhagen, ukajoyinika na Running Tours Prague wa ku Prague na mawupu ghanyake.
Pali vinthu vingapo ivyo munthu ukwenera kughanaghanira pambele undayambe ulendo wakuya kumalo ghanyake.
Pala uli paulendo, ungakhazganga kuti vinthu viwenge umo vilili kukwinu uko wafuma. Nkharo, marango, chakurya, magalimoto, malo ghakugona, kacitiro ka vinthu, ciyowoyero, na vinyake vikwenera kupambana na uko ukukhala. 
Ici ndico ukwenera kusunga pamtima nyengo zose, kuti uleke kukhuŵara na ivyo wasanga.
Makampani panji ŵanthu ŵakovwira ŵanthu awo wali paulendo kusanga malo ghakugona na vinyake, ghaŵa ghaliko kufuma mu vyaka vya mu ma 2000. Makampani panji ŵanthu aŵa mbakukhumbikira comene pa ulendo uwo ukumanya kuti paŵenge vinthu vyacilendo pa cilengiwa, ukhaliro, ciyowoyero panji kuluta ku vyaru vya kusauka.
Nangauli ŵanandi mwa makampani na ŵanthu aŵa ŵakuvwira pa vyakubuka malo mwa nyengo zose, ŵanandi mwa iwo ŵakovwira pa cinthu cimoza waka ico ŵali kusola nga ni maulendo gha mtundu umoza, unandi wa ndalama umoza, panji malo ghakusoleka waka.
Nchiwemi kugwiriska nchito kampani panji munthu yumoza uyo wakuvwira pa mulendo ghakuyana na ulendo wako.
Wonani dankha mtundu wa maulendo agho kampani panji munthu uyo wakuvirapo ŵanthu, kwali mpha peji la pa intaneti panji pa windo la pashopu.
Pala mukukhumba kuyendera caru capasi kwambula kuluza ndalama zinandi kweniso cifukwa nchakwenelera panji nga ni kaluso na umoyo winu, pali nthowa izo mungapangira ivi.
Nthowa izi zili mu vigaŵa viŵiri: Mungagwiranga nchito uku mukwenda panji yezgani kuchepeska vyakugulagula na vyakulipira. Ivyo vyalembeka pano, vikukhwaska comene vya kucepeska ndalama zakufuma.
Kwa awo mbakunozgeka kulekana na vinthu vyapacanya comene, kuluza nyengo kweniso kukhumba kucepeska comene ndalama zakufuma, wonani nthowa zakunozgera ulendo wa bajeti yicoko.
Uphungu uwu ukulondezga fundo yakuti ŵanthu awo ŵakwenda maulendo ŵakucita ivi cara: kwiba, kunjilira malo ghaŵene, kutolapo lwande pa malonda ghambula kuzomerezgeka, kupempha, panji kuyuzga ŵanthu ŵanyake kuti iwo ŵapindulepo.
Malo gha msecho pa malo ghakunjilira mucharu ni malo ghakwamba pala mukukhira ndege, sitima ya pamaji panji galimoto yinyake.
Mu sitima zinyake zakwenda pakati pa vyaru viŵiri, msecho ukuchitikira mukati mwa sitima ndipo mukwenera kuŵa na ID pala mukukwera yimoza mwa sitima izi.
Pa sitima zakutchezera mumu, mapasipoti ghakutoleka na kondakitala kuti muleke kutimbanizgika tulo paulendo.
Kulembeska zina ni cinthu cinyake cakusazgirapo cakukhumbikira comene pa kulembeska viza. Mu vyaru vinyake, mukwenera kulembeska ku maofesi gha boma uŵapo winu kweniso keyala ya uko mukukhala.
Ici cingakhumbika kuti mufile fomu ku polisi panji ku maofesi ghakuwona vya kunjira nakufuma mucaru.
Mu vyaru vinandi ivo kuli dango la mtundu uwu, mahotelo ghakucita kalembera wa mtundu uwu (woneskeskani kuti mwafumba).
Nyengo zinyake, ŵekha awo ŵakukhala kuwalo kwa mahotelo ndiwo wakukhumbika kulembeska. Kweni, ici cikupangiska dango ili kuti liŵe lambula kupulikika, ipo fumbilirani pakwamba za ivi.
Luso la kujambula umo nyumba zingazengekera likukhwaska vya kughanaghanira na kuzenga nyumba. Umo nyumba zili kuzengekera ni cinthu cimoza ico cikukopa ŵalendo.
Nyumba zinandi zikuwoneka zakutowa ndipo kubeka kuwalo kufumira mu nyumba zitalizitali panji kufumira pa windo ilo lili kuŵikika pa nyumba mwaluso cikuŵa cinthu cakunotheska.
Luso la kujambula umo nyumba zingazengekera likukoleranako na maluso ghanyake nga ni kunozga umo misumba yingazengekeranga, vya misewu, vya kutozga vinthu, kutozga mukati mwa vinthu, na kunozga kawonekero ka maluŵaza gha pawalo pa nyumba.
Pakuwona umo mizi yakuzengeka na ŵanthu ŵa mtundu wa ci India ku America yilili kutali na misumba, mungakwaniska yayi kusanga visangalalo vya nausiku kwambula kukafika ku Albuquerque panji ku Santa Fe.
Kweni, pafupifupi makasino ghose agha ghalembeka apa ghakuguliska vyakumwa, ndipo ghanandi mwa iwo ghakwiza na visangalalo vya mtundu na mtundu (chomenemene makasino ghakulughakulu gha kusangika ku Albuquerque na ku Santa Fe).
Cenjerani: mabala gha mu misumba yicokoyicoko kuno ghakuŵa malo ghawemi viŵi cara kwa mulendo wa caru ca kuwalo kuti wafwasengeko.
Cinthu cimoza kumpoto kwa caru ca Mexico kuli suzgo la kwendeska galimoto apo munthu waloŵera, ndipo madilayiva ghakuloŵera ghakuŵa ghanandi comene kufupi na mabala gha mumisumba yicokoyicoko.
Vyakulemba vyambula kuzomerezgeka pa cinthu panji pa cimati vikucemeka graffiti pa Cizungu.
Nangauli vyakulemba vya ntheura ni uchitiro wa mwaka comene, kweni ŵanthu ŵanandi ŵaghanaghana kuti ŵakuwutemwa mbacinyamata awo ŵakutemwa kunanga vinthu vyawene pakugwiriska nchito penti wakufayira.
Kweni mazuŵa ghano kuli ŵanthu awo luso lawo nkhulemba graffiti, ndipo kuliso vyakucitika vya graffiti kweniso viliŵa vyakuzomerezgeka kulembapo graffiti. Vyakulemba vya graffiti ipo vikulingana waka na maluso ghanyake ghose.
Luso lakuponya cinthu kuti cikawerereso kwa iwe waciponya ni luso lakumanyika comene ilo walendo ŵalendo ŵanandi ŵakukhumba kulimanya.
Pala ukukhumba kumanya luso lakuponya ka boomerang kuti kawerereso ku woko lako, woneskeska kuti uli na ka boomerang kakwenerera kuti pala wakaponya, kakamanye kuwerera.
Vinthu cinandi ivyo vikugwiriskika nchito pa zgaro izi ku Australia vikutondeka kuwereraso kwa iwe waponya. Nchakwenerera kwa awo wakusambira sono kuti ŵaleke kucita zgaro izi pala kuli mphepo
Cakurya ca hangi cikuphikika pa khululu lakotcha ilo likujimika pa dongo.
Khululu ili likuwotcheka na malibwe ghapyo agho ghafuma pa moto panji malo agho pasi pa nthaka pakufima maji ghakotcha ghacilengiwa.
Khululu ili ilkugwiriskika nchito kanandi pakuphika cakurya camise cakotcha waka.
Malo ghanandi ku Rotorua kukusangika malo agho dongo likuthukira mwacilengiwa, apo makhululu ghanyake ghakusangika ku Christchurch, Wellington na kunyake.
Sitima zakuyegha ŵanthu za MetroRail zilipo mitundu yiŵiri ku malo ghakufupi kweniso gha ku Cape Town: Yakwamba yikucemeka MetroPlus (yapacanya comene) na Metro (yakukwera waliyose waka).
Sitima za MetroPlus zikuŵa ziwemi comene kweniso zikuzula comene yayi kweni zikudulako pacoko, nangauli kudula kwake zingafika pa sitima za Metro za ku Ulaya cara.
Sitima yiliyose yikuŵa na mtundu wa MetroPlus kweniso wa Metro; sitima za MetroPlus zikuŵa pafupi comene na sitima ya pafupi comene na Cape Town.
Kuyeghera ŵanyake - woneskeskani kuti vikwama vinu mukuvibeka comenemene pala mukumbuka mphaka za pakati pa vyaru.
Mungasangika kuti mukugwiriskika nchito yakunyamula vikwama vya mankhwala ghakunanga wongo kwambula mwaŵeneco kumanya, ico cingamuŵikani mu masuzgo ghakulu comene.
Apa tikusazgirapo kulindizga pa mzere, cifukwa ntcheŵe zakununkhizga mankhwala ghakunanga wongo zinga gwiriskika nchito nyengo yiliyose kwambula imwe kumanya.
ŵyaru vinyake vili na vilango vikulu comene pa mulandu wakusangika na mankhwala ghakunanga mongo nanga kangaŵa kakwamba; vilango ivi vingaŵa kugwira jele kwa vyaka 10 panji kukomeka.
Vikwama ivyo vilije mweneco ndivyo ŵankhungu ŵakulatapo comene ndiposo vingacitiska ŵapolisi ŵaghanaghane kuti panji muli bomba.
Pa nyumba, cifukwa cakukhwaskakhwaska majeremusi, nkhwamacitiko kuti uli kale na civikiliro ca m'thupi.
Kweni mu malo ghanyake gha caru capasi, uko tuvibungu twakwambiska matenda nthwacilendo kwa iwe, nchakumanyikilathu kuti uwenge mumasuzgo.
Kweniso, ku malo kwakuthukira, mabakiteliya ghakukula luŵiro kweniso ghakukhala nyengo zitali kuwalo kwa thupi.
Ndico cifukwa kuli matenda ghakusuzga nga ni Delhi Belly, Pharaoh's Curse, Montezuma's Revange na ghanyake.
Nga ni masuzgo ghakukhwaska nthowa zakuthutira ku malo ghakuzizira, masuzgo gha mumatumbo ku malo ghakotcha nganandi ndipo nyengo zinandi, ghakusoweska mtende kweni ngakofya viŵi cara.
Pala ukwenda mu charu chakutukuka kakwamba - panji ku maro ghacilendo kwa iwe - ungadeleranga cara vyakuti paŵenge mphambano yikulu comene yakukhwaska ukhaliro ndipo ungacenuka.
Tawonapo ŵanthu awo ŵakhala ŵakwenda kwa vyaka na vyaka ŵakucenuka na uphya wa malo na vinthu ivyo ŵavisanga ku vyaru vyakukwera sono, uko pala munthu ungasintha waka ukhaliro wako pacoko, ungakhala makola waka pakati pa ŵanthu ŵa muvyaru ivi.
Chomenemene mu mazuŵa ghako ghakumayambiliro, yezgeskani kugwiriska nchito ndalama zinandi pa kugula malo na cakurya ku mahotelo ghacizungu kuti muzgowere luŵiro.
Kugona pa matilesi panji kwenda kwambula skapato cara pa malo agho ukumanya yayi vyakumera na vyakwenda ivyo vikusangikapo.
Pala mwamukhala pa msasa, yeghani kabedi kachoko kuti muwe patali na njoka na vilwani vinyake vyakukhwaŵa.
Munyumba yinu mukwenera kuŵa khofi wakukwana wakumwa namulenji kweniso tiyi wa chamomile wakumwa nausiku kuti thupi limasukenge.
Pala uli pa holide yakukhala kunyumba panji kufupi na kunyumba, muli na nyengo yinandi yakujisanguluska na kujinozgera kacakumwa ako mwakhumba.
Pala mwakhumbiskiska kuti mupange cinthu cinyake cacilendo, mungajipangira majuwisi:
panji mupangenge cakumwa ca mtundu wacilendo ico mungapanga kuti cimwekenge pa cakurya ca mulenji pala mwamala kupanga vinthu vinyake vyose ivyo mukupanga zuŵa na zuŵa namulenji.
Pala mukukhala mu msumba ukulu uko kuli vyakumwa na kankharo kakumwa kakupambanapambana, lutani ku mabala agho mukulutako lutaluta yayi.
Kwa awo ŵakupanikizga makola cara mazgu ghakukhwaska vyacipatala, mazgu ghakuti 'yakufaliskika' na 'yakwambukira'.
Nthenda yakufaliskika ni iyo yikufuma kwa munthu kuluta kwa munthu munyake kwizira mu majeremusi nga ni mavayirasi, mabakiteliya, mafangi na vinyake.
Nthenda ya kwambukira ni nthenda iyo munthu wakuyitola pala wakhala pafupi na uyo wakulwara nthenda iyi.
Vyaru vinandi vikutemwa kuti awo ŵakunjira panji kufuma m'charu ŵapokerenge katemera wa nthenda zingapo.
Nyengo zinandi, vyakukhumbikira ivi vikutolera kuti munthu wenda vyaru vinandi wuli panji vyaru vini na vini.
Cinthu cikulu comene ca msumba wa Charlotte ku North Carolina, ntchakuti chili na vyakucita vinandi kwa mabanja agho ghalutako.
Ŵanthu ŵakuluta kukatembeya ku msumba uwu ŵakuyowoya kuti ŵakutemwa kulutako cifukwa ŵanthu ŵa mu msumba uwu mbacitemwa comene ku mabanja ghacilendo, kweniso ŵalendo ŵakujisanguluska mwakumasuka pamoza na ŵana mu musumba uwu.
Pa vyaka 20 vyajumpha, unandi wa malo ghakukondweska ku ŵana ghayandana comene mu vigaŵa ivyo mukukhala ŵanthu mu msumba wa Charlotte.
Mabanja ghakutemwa viŵi yayi kugwiriska nchito ma taxi nangawuli ghakuŵa ghakukhumbikira mu nyengo zinyake.
Ŵanthu ŵakulipira ndalama zakusazgirapo pala ŵajumpha ŵaŵiri, ipo mendero gha ntheura ghangaŵa ghakudulirapo.
Antarctica ndiyo ni malo ghakuzizima chomene pa Charu chose, ndipo ghali mumphepete chomene mwa charu, kumwera.
Kukawona malo agha nkhwakudula chomene, munthu wakwenera kuŵa wakujintcha kuti wakafikeko, ndipo kungaluta ŵanthu mu miyezi ya pakati pa Novembala mpaka Febuluwale. Kweniso munthu wangaluta waka ku chilumba, virwa na Nyanja ya Ross.
Ŵanchito ŵanandi ŵakukhala kuno mu nyengo yakotcha mu mabezi ghakupambanapambana, chomenechomene mu malo agho; ŵanthu ŵadoko waka ndiwo ŵakulutilira kukhala kuno mpaka mu nyengo yakuzizima.
Malo gha mukatikati mwa Antarctica ni mapopa chalo chilikubenekelereka na chiwuvi chakukwana makilomita ghawiri panji ghatatu.
Mwa apo na apo, ndege za ŵanthu awo ŵakughamanya makora malo agha zikuyegha ŵalendo na kuluta nawo pakatikati pa malo agha kuti ŵakakwere mapiri panji kufika pachanya chomene, apo pali malo ghasani chomene.
Musewu wa South Pole Traverse (panji Highway) ngutali ma kilomita 1600 kufumira ku McMurdo Station ku nyanja ya Ross kukafika ku cigoti ca caru ca ku mwera.
Muli ciwuvi cakulundikana ico cikuwunda mabuwu kweni ukulongoleka na mbendera. Misewu iyi mungenda ma thirakita pera agho ngakwenerera, kweniso vimagalimoto vyakuyegha katundu nga ni mafuta na vinyake ivyo vikuguzika navinyama.
Munthu ungenda mwaluŵiro yayi pa misewu iyi, mwakuti paulendo winu, mukwenera kulambalala Mapiri gha Transantarctic kuti mufike pacanya comene.
Ico cikupangiska ngozi comene mu nyengo ya kuzizira ni misewu, mumphepete mwa misewu na masitepe gha kutherereka.
Munthu ukwenera kuŵa na skapato izo zili na cakusi ca makakati. Skapato zakuvwala nyengo yakuthukira zikuŵa zakutherereka pa maji ghakukhoma na civuwi, ndipo migwamazi yinyake yakuvwala nyengo ya kuzizira nayo yikupereŵera.
Makakati gha kusi kwa skapato ghakwenera kuŵa ghatali mwakukwanira mamilimita 5 (inchi 1/5) panji kujumpha apo, ndipo skapato yikwenera kuŵa yakufeŵa kuti yiyane makola na mphepo yakuzizima.
Migwamazi yinyake yikuŵa na tundondo ndipo pakuŵaso vyakuvwala ku malundi vyakuŵa na tundondo ivyo vikovwira pakwenda pa malo ghakutherereka ndipo vyakuvwala ivi vikukolelanako makola na vizaza vya skapato kweniso migwamazi yinandi.
Cizaza cikwenera kuŵa cifupi kweniso cisani. Mcenga, tumalibwe kweniso mchere (calcium Chloride) vikuthirika pa msewu kuti kutherereka kucepeko.
Kulindimuka kwa civuvi ca pa lupiri nchinthu cacilendo cara; vikhizga vya mu mapiri vingasunga ciwuvi ca unandi wakwenerera, ndipo pala cajumpha apo, kulindimuka kukucitika.
Suzgo ndakuti ciwuvi cikumatana, ipo pakukhumbika cakwambiska kuti kulindimuka kucitike, ndipo pala ciwuvi cinyake cikulindimuka, kukucitiska kuti ciwuvi cose cilindimukeso.
Nyengo zinyake, kulindimuka kukucitika pala zuŵa likusungunura ciwuvi kweniso nyengo zinyake cifukwa ca vyakucitika vya cilengiwa panji vyakucitika vya ŵanthu.
Chimphepo cakofya cakucemeka tornado chikupangika pala mphepo yikwenda mwakuzwetelera pa malo ghasani nga ni umu wakucitira kavumba.
Mphepo ya mtundu uwu yikuŵa ya nkhongono comene (kwenda mamayilo 100 panji 200 pa ola) ndipo yingayegha vinthu vizito comene.
Yikwamba nga ni kavumba mucoko waka uwo ukukhira kufuma kumabingo, na kuzgoka ma "tornado" pala yafika pasi.
Makampani agho ghakupereka ma VPN (virtual private network) ku ŵanthu ni nthowa yiwemi yakugwenthera kulondanalondana pa vifukwa vya ndale na kubilana ma adiresi gha intaneti gha IP.
Makampani agha ngawemi comene kujumpha ma kampani gha mkhala pakati wa pa intaneti pa vifukwa vinandi: ghakusintha nthowa ya umo vinthu pa intaneti vikwendera, kusazgirapo pa http.
Ghakuperekaso mpata unandi wa pa intaneti kweniso milimo yawo njiwemi comene. Nchapafupi cara kulingizga ivyo makampani agha ghakucita cifukwa ghakusunga vinthu vyawo mwa kubwilibwisha.
Nyumba zakutandazga mazgu zikutemwa kuteta pa candulo ca vinthu ivi pakuyowoya kuti makampani agha ghakukhumba "kucepeska uitiro wakubilana zeru".
Cenekoneko nchakuti, makodi gha cigaŵa cilicose ghakutimbanizgapo yayi pa ucitiro wa kubilana luso; CD yakukopera yikugwira nchito makola waka pa cipangizo ico CD yeneconeco yikugwira nchito.
Chandulo ceneconeco nkhupereka ku makampani agha mazaza pa misika yawo; nkhani nja kupanga ndalama apa.
Cifukwa cakuti ŵanthu pala ŵakuyimbirana foni vyose vikucitikira pa intaneti, nkhwakukhumbika yayi kugwiriska nchito kampani ya foni iyo yikusangika uko mukukhala panji uko mukutembeya.
Mukucicizgika yayi kuti mutole nambala ya foni kufumira mu cigaŵa ico mukukhala; munthu wangakwaniska kuyowoyiskana na ŵanthu ŵanyake kwizira pa intaneti ku mayiyi gha ku Chicken, Alaska, na kusola nambala iyo yikuphara kuti iwe uli ku Arizona uku kukuŵa zuŵa comene.
Cakukhumbika nchakuti ugule nambala iyo yikugwira nchito caru cose capasi nakuti munthu wangakuyimbira kwizira pa mafoni gha wa PSTN. Uko yikufumira nambala ya foni kukupangiska kuti ŵanthu awo ŵakumuyimbirano ŵamupulikeni makola panyake yayi.
Ma application ghakung'anamulira mazgu - agha ni ma application agho ghakovwira kung'anamulira masentensi panji peji lose la vyakulembeka kufuma mu ciyowoyero cimoza kuluta muciyowoyero cinyake.
Ghanji mwa ma application gha mtundu uwu ghangakwaniska kung'anamulira mazgu gha muviyowoyero vya kuwalo pa masayini panji pa vinthu vinyake pala uyo wakugwiriska nchito walongola foni yake ku vinthu ivo.
Mashini ghakovwira pa kung'anamulira mazgu ghaluta panthazi mazuŵa ghano, ndipo ghakung'anamulira makola comene vinthu vinandi (pakuŵevye mbwelera zinandi), kweni munthu ukwenera kucenjera cifukwa nyengo zinyake ghakung'anamulira uheni.
Yimoza mwa application yakumanyika comene ni Google Translate, iyo munthu wangagwiriska nchito kwambula intaneti pala munthu watola vyose ivyo vikukhumba kung'anamulika pa intaneti.
Munthu ungamanye kwenda makola kuluta ku malo ghakupambanapambana pakugwiriska nchito ma application gha GPS agho ghakuŵa pa foni.
Munthu ungathaska ndalama zinandi pa kuleka kugula mapu pala wagula waka GPS, panji pakugula ka mashini ka GPS panji kubweleka ka mashini aka ku makampani agho ghakubwerekeska magalimoto.
Pala munthu ulije data mu foni mwako, panji uli pa malo ghambule netiweki, foni yingagwira makola yayi nchito panji kutondekerathu kugwria nchito.
Masitolo ghanandi mukuŵa makadi gha mayunisi agho munthu wangagwiriska nchito pa foni yakulipira panji pa mafoni waka.
Apo makadi ghanandi ghakuŵa makola pala munthu ukukhumba kuyimbira foni kulikose, ghanyake mwa makadi agha ghakupereka mwaŵi wakuyimbira ku vyaru vyakusoleka waka pa mtengo wakukhira.
Munthu kuti ugwiriske nchito makadi gha mtundu uwu, ukwenera ughagwiriske nchito pa manambala agho munthu ungimbako mwaulere.
Malango gha luso la kujambula vithuzi ghakugwiraso nchito comene pa mulimo wa kujambula mavidiyo.
Pala kujambula cithuzi nkhwakuzomerezgeka cara, munthu ulekerethu kughanaghana vya kutola vidiyo ya cinthu ico.
Pala mukugwiriska nchito ka drone, woneskeskani kuti mwafufuza ivyo mukuzomerezgeka kujambula kweniso kumanya mitundu ya vizomerezgo ivyo vikukhumbika.
Kudukiska ka drone pafupi na luŵaza la kudekapo ndege panji pacanya pa mzinda wa ŵanthu nchiwemi cara nanga wuli cingaŵa cinthu cakuzomerezgeka ku cigaŵa cinu.
Mazuŵa ghano, ŵanthu ŵanandi ŵakwamba dankha kufufuza za makampani gha maulendo gha pa ndege na kuyaniska mitengo mumalo mwakudumula waka tikiti mwaluŵiroluŵiro.
Nyengo zinyake, kampani yeneyiyo yingaŵa na mitengo yakupambanapambana pakutolera vinthu vyakupambanapambana, ndipo cikuŵa ciwemi comene kuti munthu wayambe kuyaniska na kuwona pa peji la pa intaneti la kampani ya ndege pambele wandadumule tikiti.
Munthu pala ukuluta ku vyaru vinyake pa ulendo ufupi waka nga nkhutembeya panji pa ulendo wa bizinesi, ungakhumbika viza cara, kweni pala ukulutira sukulu, ndiko kuti wamukhalako nyengo yitali kupambana na pala wamutembeya waka.
Kene kanandi, kukhala ku caru ca kuwalo kwa nyengo yitali kukhumbenge kuti utole viza pambele undanyamuke ulendo wako.
Viza ya munthu uyo wakuluta kuwalo kukapanga sukulu yikupambana na viza ya munthu uyo wamutembeya waka panji walutira vya bizinesipa pa vyakukhumbika kweniso umo ungapangira apulayi.
Ku vyaru vinandi, pakhumbikenge kalata ya kupereka malo kufumira ku sukulu iyo wamusambirako, kweniso ukaboni wakuti uli na ndalama za kukwanira zakukovwira pa ukhaliro wa ku caru ico zakukwana caka cimoza ca sukulu yako.
Fufuzani ku sukulu iyo mwamusambirako kweniso ku ofesi yakuwona vya ŵanthu ŵakunjira mucaru ico mukukhumba kukasambirako kuti mumanye vinandi vya kukhumbikira.
Pekhapekha ukugwira nchito ku ofesi ya caru cako ku caru ca kuwalo, munthu ukwenera kulipira msonkho pa ndalama zose izo ukusanga ku caru ico uli.
Musonkho uwo munthu wakupereka pa ndalama izo wakusanga ukuŵa wakupambanapambana mu vyaru vyakupambanapambana, ndipo unandi wa musonkho uwo ukuperekeka nawo ukupambana.
Mu vyaru ivyo vikuŵa na vigaŵa vyakujiwusa vyekha nga nkhu USA na ku Canada, musonkho uwu ukuperekeka ku cigaŵa na kuboma, ipo unandi wake ukwenera kupambana pa kutolera cigaŵa.
Pala ukuwelera mucharu cako, ni viŵi yayi kukufumba vinandi pa cipata cakunjilira mucaru kweni pala wayegha katundu, ŵamisonkho ŵakulekapo waka cara.
Ukwenera kumanya katundu uwo ngwakuzomerezgeka na kukanizgika kunjira mucaru ndipo ukwenera kuphara pakweru kose ako uli nako.
Kuti munthu uyambe luso la kulemba vyakukhwaska kutembeya, cipusu comene nkhwamba na kulimbikiska luso lako pakulemba pa peji la pa intaneti lacikhazi.
Pala wazgowera kunozganozga ivyo vyalembeka pa peji la pa intaneti, pamanyuma, munthu ungajula peji lako na lako la pa intaneti.
Kucita milimo ya kujipereka waka apo munthu uli kwakutembeya ni nthowa yimoza yakusinthira vinthu, kweni kuti pakukhumbika kuti munthu upereke cinthu pera yayi.
Kukhala na kucita milimo ya kujipereka waka mu caru cinyake ni nthowa yiwemi comene yakuti munthu umanyire midauko ya ŵanthu ŵanyake, usangane na ŵanthu ŵanyake, umanye vinandi vyakukhwaska iwe mwene, kweniso kuti uŵe na kaghanaghaniro na maluso ghaphya.
Iyi yingaŵaso nthowa yakukhalirako nyengo yitali ku caru cakuwalo cifukwa munthu ukunanga ndalama zinandi yayi pakuti pa milimo yakovwira waka yinandi munthu wakupika malo ghakugona na cakurya kweniso ka ndalama ka viwongo kacoko waka.
Ŵanthu ŵa mtundu wa Viking ŵakagwiriska ntchito nthowa za pamaji za ku Russia kuti ŵakafike ku nyanja za Black Sea na Caspian Sea. Vigaŵa vinyake vya nthowa izi vingagwiriskikaso ntchito madazi ghano. Fufuzani pala pakukhumbika cizomerezgo capadera, ico cingaŵa cakusuzga kupika.
Mugelo ukulu wa White Sea-Baltic ukugumatizga nyanja yikulu ya Arctic na nyanja ya Baltic sea kwizira ku nyanja ya Ladoga na Saint Petersburg, comenemene kwizira mu nyanja na madambo.
Nyanja ya Onega nayo yikugumatizgana na Volga, ipo kufumira ku nyanja ya Caspian kwendera ku Russia cicali cinthu camacitiko.
Mukusimikizgirika kuti, pala mwafika waka pa jiti, cilicose ciwenge makola waka. Muzamusangana na ŵanthu ŵanyake awo ŵakukweraso maboti ndipo ŵazakumuphalirani vinandi.
Chomenemene, muzamulembanga vikalata vyakuphara kuti muli ŵakunozgeka kupereka wovwiri, kuyendayenda pa majiti, kukumana na ŵanthu awo ŵakusuka maboti ghawo, kuyezga kuyowoyiskana na ŵalendo mumabala na vinyake.
Yezgani kuyowoya na ŵanthu ŵanandi. Paumaliro, waliyose wazakumumanyani ndipo ŵazakumuphaliraninge za boti ilo likupenja ŵanthu.
Mukwenera kusankha makola ndege iyo mukwerenge lutaluta.
Nangauli mungaghanaghana kuti nchipusu waka kujoyina ndege iyo mukukwera lutaluta, mukwenera kumanya kuti mwaŵi na wovwiri uwo munthu ukupokera ukupambana ndipo uyo wakukwera lutaluta wangapokera mapointi ghanandi pala wasola mtundu wa ndege yinyake.
Makampani gha maulendo gha pandege nga ni Emirates, Etihad Airways, Qatar Airways, na Turkish Airlines ghali kwambiska maulendo gha ku Africa, ndipo ghakuluta mumisumba yikuluyikulu pa mtengo uwemi kupambana na makampani gha ndege gha ku Ulaya.
Kwakuyana na caka ca 2014, kampani ya maulendo gha pa ndege ya Turkish Airlines, yikufika malo ghakukwana 39 mu vyaru 30 vya mu Africa.
Pala muli na nyengo yinandi ya kutembeyera, wonani unandi wa ndalama izo munangenge pa ulendo wakuluta ku Africa na kuyaniska na ndalama izo munthu ungananga pa ulendo wakuzweta caru cose capasi.
Mungaluwanga cara kusazgapo ndalama izo munangenge pakupanga maviza, misonkho, na mendero pala mwafika ku caru ico mwapukwa, kwa awo walutenge kuwalo kwa Africa.
Pala ukukhumba kukwera ndege na kwendera malo ghose gha cigaŵa cakumwera kwa caru capasi, paŵenge suzgo lakuti makampani kweniso maulendo gha ndege ngacoko cifukwa ca kusowa kwa ndege za kwenda pakati pa nyanja zikuluzikulu.
Palije ubali wa makampani gha maulendo gha pandege uwo ukukwaniska kwenda maulendo gha pakati panyanja za mchere zose zitatu ku cigaŵa ca kumwera ca caru capasi (ndipo makampani agho ghali pa ubali wa Sky Team, ghakukwaniska cara kujumpha mphaka za nyanja zikuluzikulu).
Kweni, kampani ya Start Alliance yikukhwaska cilicose kuwuskapo malo gha kunena kwa South Pacific kufumira ku Santiago de Chile mpaka ku Tahiti, uwo ni ulendo umoza pa ndege ya LATAM Oneworld.
Ndege iyi yilipo yekha yayi pala undakhumbe kwendera ku South Pacific na ku mphepete ya nyanja yakusika kwa South America. (bekani pasi apa)
Mu 1994, gulu la ŵanthu ŵa cisopa ca ci Armenia Nagorno-Karabakh ŵa ku Azerbaijan ŵakarwa nkhondo na ŵanthu ŵa mtundu wa Azeris.
Mwakovwirika na caru ca Armenia, caru ciphya cikapangika. Kweni, palije caru - nanga ni caru ca Armenia - ico cikazomerezga caru ciphya ici.
Kukanganirana cigaŵa ici kucali kutimbanizga maubali pakati pa vyaru vya Armenia na Azerbaijan.
Musumba wa Canal ukaŵa wakumanyika comene mu vyaka vya mu ma 1800 ndipo ukazwetelera Binnenstand ku Amsterdam.
Musumba wose uwu uli kuzgoleka malo gha kuvikilirika na ŵa UNESCO cifukwa ca mbiri na midauko yake yakunotheska, ndipo vinthu ivyo vikusangika ku msumba uwu, ni vya mtengo wapatali.
Malo gha Cinque Terre, agho ghakung'anamula, Malo Ghankhondi, ghali na mizi yicokoyicoko ya mumphepete mwa nyanja ya Riomaggiore, Manarola, Corniglia, Vernazza na Monterosso iyo yikusangika mu cigaŵa ca Liguria mu caru ca Italy.
Mizi iyi yili kuŵikika na wupu wa UNESCO pa mundandanda wa malo agho ngakuvikilirika.
Kwa vyaka vinandi, ŵanthu ŵali kuzenga masitepe pa cikhizga mpaka pacanya pa mapiri agho ghakubeka kunyanja.
Cinthu cimoza ico cikupangiska malo agha kuŵa ghakunotheska ni kusowa kwa vyakuzengazenga vya makampani. Tunthowa, sitima za pamtunda, na maboti ndizo zikugumatizga mizi iyi, ndipo magalimoto ghakufikako yayi.
Mtundu wa ciyowoyero ca Cifaransa uwo ukuyowoyeka mu vyaru vya Belgium na Switzerland ukupambanako pacoko na Cifaransa ico cikuyowoyeka ku France, nangauli ŵayowoyi ŵa viyowoyero ivi ŵakupulikana makola waka.
Manambala mu Cifaransa ca ku Belgium na Switzerland ghakupambanako pacoko na manambala mu Cifaransa ca ku France, kweniso kazunuliro ka mazgu ghanyake nako kakupambanako pacoko.
Kweni, ŵose awo ŵakuyowoya Cifaransa ku Belgium na ku Switzerland ŵakuŵa kuti ŵasambira Cifaransa cakuyowoyeka ku France ku sukulu, ipo ŵangapulika makola waka nanga ungagwiriska nchito manambala gha mu Cifaransa ca ku France.
Muvigaŵa vinandi vya caru capasi, kuwuskirana kawoko cikung'anamura kutauzgana.
Kweni, m'caru ca Malaysia, comenemene pakati pa ŵanthu ŵa mumizi, kuwuskirana kawoko cikung'anamula 'zanga kuno', mwakuyana waka na para munthu ukupindira kanjoŵe ka mkombabala ca kuthupi lako, ico cikungwiriskika nchito mu vyaru vya ŵazungu, ndipo cikwenera kugwiriskika nchito yeneyiyi pera.
Mwakuyanana waka, munthu wa ku Britain uyo wakutembeya ku Spain wangaghanaghana kuti pala munthu wakuwuskira woko mwakulazgiska mkati mwa woko kwa uyo wawuska woko ndiko kuti ŵakukuphalira kuti zaso kuno m'malo mwakulazgiska mkati mwa woko kwa uyo wakuwuskirika woko.
Viyowoyero vyakuvwira waka ni viyowoyero ivyo vikupangika na cakulata cakuti ŵanthu awo mba viyowoyero vyakupambana, wamanye kupulikana.
Viyowoyero ivi vikupambana na viyowoyero ivyo vikugwiriskika nchito pakati pa ŵanthu ŵakupambanapambana mucigaŵa panji mucaru ivyo ni viyowoyero vya kale na kale kweni kuti waka ciyowoyero cimoza cikusoleka kuti ŵanthu wa viyowoyero vinyake ŵagwiriskenge nchito cifukwa cikupulikika na ŵanthu ŵanandi.
Pala kwawotcha comene namuhanya, awo ŵakutembeya wangapulikanga vinyezinyezi ivyo vikuŵa ngati ni maji (panji vinthu vinyake).
Ivi vingaŵa vyakofya pala munthu wayamba kulondezga vinyezinyezi, na kunanga nkhongono na maji agho ghangukhalapo.
Nanga kungaŵa ku vipululu vyakotcha comene, nausiku kungazizira kwakuluska. Matenda gha kawotchero ka ndopa za mthupi lingaŵa suzgo pala muntu walije vyamphepo vyakukwanira.
Mu nyengo ya cihanya, munthu ukwenera kucenjera na uzuzu pala mucitenge zgalo zakuyenda mu nkhorongo za makuni ghanandi.
Nanga muŵe kuti mukwenda pa galimoto ku malo ghakotcha munkhorongo, kanyengo kachoko waka ako vijalo vya galimoto vikuŵa vyakujula pala mukunjiramo, uzuzu nawo ukusangirapo mwaŵi wakunjiraso mugalimoto pamoza namwe.
Matenda gha cikhoso ca tuyuni (avian influenza) ghangakola ŵanthu na tuyuni wuwo.
Matenda agha ghali kukolapo ŵanthu ŵakucepera 1000 kweni ku ŵanthu ŵanyake, matenda agha ghakizira nkhongono.
Ŵanandi mwa ŵanthu awo ŵali kulwarapo matenda agha ni awo ŵakugwira ntchito zakuweta nkhuku, kweni paliso cofyo pakati pa awo ŵakutemwa kudaŵira tuyuni.
Mabuwu gha maji ghafinyi agho ghali na vikhizga vikulu mumphepete mwake agho ghakumalira mu malo gha fulati kweni ghakukwera ghakusangika comene ku Norway.
Malo ghafulati kweni ghakukwera agha ghakucemeka kuti "vidde"kung'anamura malo ghasani comene, ghamtandasanya kweniso ghambura cigoti.
Malo gha mtundu wene wuwu ghakucemeka "hei" ku Rogaland na ku Agder, kung'anamura malo ghambura makuni gha dongo la ndere pacanya.
Maji ghakukhoma gha mumapiri ghalije chikhazi, kweni ghakuthererekera musi mwa phiri. Ichi chikupangiska malumwa ago ghangabisika cifukwa ca ciwuvi ico cili pacanya.
Viliŵa vya mphako za maji ghakukhoma vingawa kweniso malumwa ghangajalika.
Mumphepete mwa maji ghakukhoma gha mumapiri, viliŵa vikuluvikulu vikusweka na kulindimukira musi panji na kuthererekera patali na mumphepete mwa lupiri.
Malo gha mapiri ghakupokera ŵalendo ŵanandi mu nyengo yakuthukira ku India.
Nangauli vili ntheura, mapiri ghakuwoneka ghakutowa mwapadera mu nyengo ya kuzizira, apo mapiri ghanandi ghakudikiskika na ciwuvi ndipo ŵanji ŵakucitamo zgaro nga nkhujitherereska pa maji ghakukhoma panji pa ciwuvi.
Kampani za maulendo gha pandege zingapo zikukhizgako mitengo yawo kwa awo ŵakwera mwa kabuci cifukwa ŵakuluta ku nyifwa ya mubali.
Makampani gha maulendo gha pandenge agho ghakucita ivi ni ngati agha: Air Canada, Delta Air Lines na Lufthansa pa maulendo ghakufuma ku USA panji Canada, kweniso kampani ya WestJet.
Mu nthowa yiliyose, munthu wakwenera kugula tikiti pakwimba foni ku kampani ya maulendo gha pandege.
Wakasazgirapo kuti, "pasono tili na mbeŵa za myezi yinayi izo zilije nthenda ya shuga kweni kumanyuma zikaŵa na nthenda ya shuga". 
Dr. Ehud Ur, uyo ni nkhwantha yakuwona vya munkhwara pa Yunivesity ya Dalhousie ku Halifax, Nova Scotia ndiposo wapachitengo wa wupu wakuwona vya chipatala na vya sayansi wa Canadian Diabetes Association wakachenjezga kuti kusanda uku kwambika waka, kuchali kulutilira.
Nga ni nkhwantha zinyake, nayo wakukayika usange nthenda ya shuga yingachizgika, ndipo wakuti ivyo ŵali kusanga ni vyakovwira yayi ku ŵanthu awo ŵali na Mtundu wakwamba wa nthenda ya shuga.
Pa Mande, Sara Danius, mlembi wakukhazikika wa Komiti iyo yikupeleka njombe ya Nobel kwa awo ŵachita makora pa nkhani ya kulemba mabuku pa Swedish Academy, wakapharazga pakweru mu pulogiramu ya pa wayilesi ya Sveriges ku Sweden kuti komiti iyi, yikatondeka kuyowoyeskana na Bob Dylan mwakudunjika kuti yimuphalire kuti wawina nkhombo ya Nobel mu 2016 pa chigaŵa cha kulemba mabuku, ndipo yaleka waka kumupenja kuti yidumbiskane nayo.
Danius wakati, "Panyengo yasono tikuchita chilichose yayi. Nimba foni kanandi waka kweniso kutumizga maimelu ku ŵanthu awo watemwanga kuchita nawo vinthu ndipo napokera mazgoro ghawemi chomene. Pasono, ivyo nachita ni vyakukwana."
Pakwamba, bwana wa Ring, Jamie Siminoff, wakati kampani iyi yikayamba apo belu wa pa chijaro chake wakaleka kupulikikwa para wali mu shopu yake iyo yili mu garaja.
Iyo wakati, wakapanga belu wa pa chijaro wakwendera makina ya intaneti panji kuti WiFi.
Siminoff wakuti malonda ghake ghakenda chomene wakati watoramo lwande mu pulogiramu ya pa TV mu 2013 yakuchemeka Shark Tank iyo awo ŵakendeskanga ŵakakana kumupa ndalama zakwambirapo.
Kuumaliro wa chaka cha 2017, Siminoff wakawoneka pa Kanema yakusaska malonda ya QVC.
Kampani ya Ring yikamazgaso mulandu na kampani yinyake yakuwona vya chivikiliro, yakuchemeka ADT Corporation.
Nangauli katemera wachiyezgerero waka wakuwoneka kuti wangachepeska chiŵelengero cha ŵanthu awo ŵakufwa na nthenda ya Ebola, kweni mpaka sono, palije munkhwala uwo walongora kuti ungachizga ŵanthu awo ŵali kale na nthenda iyi.
Munkhwara unyake wakusazgasazga uwo ukusazgirako chivikiliro mu thupi, wakuchemeka ZMapp, pakwamba ukalongoranga nga ungawovwira pa chigaŵa ichi, kweni kusanda kunyake kwalongora kuti ngwakovwira pachoko chomene ndipo ungatondeska nyifwa yayi nga umo ŵakaghanaghaniranga pakwamba.
Mu pulogiramu ya kuyezga munkhwara yakuchemeka PALM, munkhwala wa Zmapp ndiwo ukaŵa chakuyaniskirapo, kung'anamura kuti ŵasayansi ŵakaŵika munkhwala uwu pakwamba ndipo minkhwala yinyake yitatu ŵakayiyaniskanga na munkhwala uwu.
Wupu wakuwona vya maseŵera ghakukhozga thupi ku USA ukukolerana na kalata yakulembeka na komiti ya United States Olympic Committee ndipo yikuzomera kuti ntchakuzirwa nadi kuti wose awo ŵakwendeska maseŵero ghakukhozga thupi ŵawoneseskenge kuti awo ŵakuchita maseŵero agha mbakuvikilirika.
Tikukolerana na mazgu gha wupu wa USOC ghakuti vyakukhumba vya ŵanthu ŵithu awo ŵakuchita maseŵero ghakukhozga thupi na matimu, ndiposo maseŵero ghawo, vingapwelereka makora para tingasintha vinthu vinyake mu wupu withu, kuluska kuŵapoka masatifiketi panji kuŵakanizga kuchitako maseŵero.
Wupu wakuwona vya maseŵero ghakukhozga thupi wa USA Gymnastics ukukolerana na fundo yakuti pachitike kusandasanda kwapadera kuti ŵamanye chifukwa icho vikatolera nyengo yitali kuti vimanyikwe kuti Larry Nassar wakagonanga ŵasungwana ŵakuchita maseŵero agha, nga umo ŵasungwana awo wakaŵagonanga ŵakalongosolera mwambura wofi ndipo ngwakunozgeka kusintha apo mphakukhumbikwa ndiposo pakwenelera.
Wupu wa USA Gymnastics ndiposo wa USOC ghali na chilato chimoza cha kupangiska kuti zgaro zakukhozga thupi, na zinyake, zivikilirenge awo ŵakuchita zgaro izi mwakuti ŵafiskenge vilato vyawo pa malo ghawemi ndiposo ghakukhozga.
Mu vyaka vyose vya m'ma 1960, Brzezinski wakagwiranga ntchito kwa John F. Kennedy nga ni munthu wakumupa ulongozgi kweniso mu muwuso wa Lyndon B. Johnson.
Mu nyengo ya visora vya mu 1976 wakapelekanga ulongozgi kwa Carter pa nkhani za umo wakwenera kuchitira na vyaru vinyake, ndipo pamanyuma wakagwira ntchito ya kupeleka ulongozgi ku boma pa nkhani ya chivikiliro, National Security Advisor (NSA) kufuma mu 1977 m'paka mu 1981, wakanjira m'malo mwa Henry Kissinger.
Apo wakagwiranga ntchito mu NSA, wakawovwira Carter pa nkhani ya umo wangadumbiskirana mwatende na vyaru pa nkhani zakupambanapambana, nga ni Mapangano agho ghakachitikira pa Camp David, mu 1978; kulutiska panthazi mtende pakati pa charu cha US na China chakuumaliro wa vyaka vya m'ma 1970; pa nkhani ya kuchichizga boma kuti vinthu visinthe uko ŵanthu ŵakachita mu charu cha Iran, uko kukapangiska ŵanthu ŵanandi kujalirika mu jele mu 1979; ndiposo pa nkhani ya kunjira na kuwukira charu cha Afghanistan uko boma la Soviet likachita mu 1979.
Filimu iyi, iyo muli Ryan Gosling na Emma Stone, yikasankhika kuti yachita makora mu vigaŵa vyose vikuruvikuru.
Gosling wakasoleka kuŵa wakuchita mafilimu mwanalume muwemi chomene apo Stone wakasoleka kuŵa wakuchita mafilimu mwanakazi muwemi chomene.
Pakasankhikaso filimu iyo yili na Vithuzi Viwemi Chomene, Mulongozgi Muwemi wa Filimu, Wakujambura Muwemi, Vyakuvwara vya mu Filimu Vyakupangika Mwaluso, Filimu Iyo Ŵayinozga Makora, Sumu Yiwemi ya mu Filimu, Filimu iyo Vyose Vikanozgeka Makora, Filimu iyo Mazgu ghakanozgeka Makora, Kusazgika Kuwemi kwa Mazgu na Sumu za mu Filimu, ndiposo Filimu Iyo Yalondezga Makora Ivyo Vili Kulembeka.
Sumu ziŵiri za mu Filimu, yakuti Audition (The Fools Who Dream) na City of Stars, zikasankhika kuti ndizo zili kwimbika makora chomene. Kampani yakujambura mafilimu ya Lionsgate yikasankhika mu vigaŵa 26 kuti ndiyo yachita makora — kuluska kampani yiliyose yakujambura mafilimu.
Pa Sabata usiku, Purezidenti wa charu cha United States Donald Trump, mu uthenga uwo ukapelekeka kwizira mwa muyowoyeri wa boma, wakapharazga kuti ŵasilikari ŵa charu cha US ŵafumengeko ku charu cha Syria.
Chipharazgo ichi chikapelekeka pamanyuma pakuti Trump wadumbiskana pa foni na Purezidenti wa charu cha Turkey Recep Tayyip Erdoğan.
Charu cha Turkey ndicho chitorengeso mulimo wa kulaŵilira vigeŵenga vya ISIS ivyo vili kukoleka, ivyo wakati vyaru vya ku Europe vikukana kuti ŵawelere mu vyaru vyawo.
Ichi chikukhozgera waka fundo yakuti vinyama vikuru chomene vya mu nyengo yakale vyakuchemeka dinosauri (dinosaur) vikaŵa na mahungwa, sachizgo ilo ndakuthandazgika kale, kweni palije ukaboni wakukhozgera nkhani iyi kufuma ku vinthu vyakufukulika pasi, nga ni mtundu na vigaŵa vitatu vyakukhwaskana na sayizi ya thupi lake.
Ŵasayansi ŵakuti chinyama ichi chikaŵa na mahungwa ghakhofi panyacha ndipo kusi kukaŵa mahungwa ghambura mtundu uliwose panji gha yelo.
Ivyo ŵali kusanga vikovwiraso kupulikiska umo mahungwa gha viyuni ghali kusinthira kufuma nyengo yakale kufika sono.
Pakuti mahungwa gha vinyama vyakuchemeka dinosauri (dinosaur) ghalije kamuthibiti kakomi ako kakuŵa pakati pa hungwa, ako pa chingelezi kakuchemeka rachis, kweni vili na mahungwa gha mtundu unyake — mahungwa ghawo ghakuŵa na kamuthibiti kachoko chomene pakati na tumahungwa tuchoko chomene mumphepete — ŵakusanda ŵakuti mahungwa ghanyake ghose ghakachita kusintha ndipo pamanyumba ghakamba kuŵa na kamuthibiti kakomi pakati.
Umo mahungwa gha dinosauri ghaliri, ghakulongora kuti vikadukiranga yayi, kweni ghakawovwiranga waka kuti vileke kupima na mphepo kweniso vinotherenge. Ŵakusanda ŵakasachizga kuti, nangauli uwu ni muchira wa ka dinosauri kamwana, kweni ivyo ŵakasanga vikulongora mahungwa ya dinosauri yilara, twa yana yichoko yayi.
Ŵakusandasanda ŵakusachizga kuti, nangauli uwu ni muchira wa ka dinosauri kamwana, kweni ivyo ŵakasanga vikulongora mahungwa gha dinosauri yilara, twa yana yichoko yayi.
Bomba likaphulika mu galimoto pa likuru la ŵapolisi ku Gaziantep, Turkey mayiro mulenji na kukoma ŵapolisi ŵaŵiri ndipo ŵanthu ŵakujumpha makhumi ghaŵiri ŵakapwetekeka.
Ofesi ya gavanala uyu yikati pa ŵanthu awo ŵapwetekeka, ŵanthu Khumi na ŵankhondi ndiposo ŵanayi mbapolisi.
Ŵapolisi ŵakati ŵakughanaghana kuti musilikari wa gulu la Daesh (ISIL) ndiyo wakwenera kuti wakachita chiŵembu ichi.
Ŵakasanga kuti dazi nalo likugwira ntchito mwakulondezga malango agho nyenyezi zinyake zikwendera. Kukasangika kuti nyenyezi zose kuchanya zikugwira ntchito mwakuyana na umo zikuŵalira, umo zikuzingililira, mbwenu.
Kuti ŵasange umo nyenyezi yili kupangikira, ŵakusanda umo yikuŵalira na umo yikuzingilira, ivyo vikukolerana na umo yikufumiskira malazi ghake.
Para nyenyezi yili kupangika na vinthu vyakuchemeka Rossby number vinandi yayi, yikovwirapo viŵi yayi pa nkhani ya kupeleka nkhongono yakuguza.
Pa ulendo wake, Iwasaki wakasangana na masuzgo kanandi waka.
Ŵankhungu ŵa pa nyanja ŵakamuphanga katundu wake, ku Tibet wakalumika na ntcheŵe yachiwewe, ku Nepal wakachimbira nthengwa, ndipo wakakakika ku India.
Kachiteŵetero ka intaneti (Wifi) ka 802.11n kakugwira ntchito makora pa mafulikwese gha 2.4Ghz na 5.0Ghz.
Ichi chikovwira kuti kachitengeso ivyo tuviteŵetero twakumanyuma twa Wifi tukachiganga pa mafulikwese 802.11a, 802.11b na 802.11g, chikuru siteshoni yake yili na maeliyoro ghaŵiri.
Sipidi ya Wifi ya 802.11n njikuru chomene kuluska ma Wifi ghose ghakumanyuma, yingatumizga panji kupokera vithu pa sipidi ya 600Mbit/s.
Miller wakaŵikako mahara viŵi yayi ku nkhani iyo Duvall, uyo ngwakutora ndipo wali na ŵana ŵalara ŵaŵiri, wakamulongosoleranga.
Apo wakafumbika kuti wayowoyepo pa nkhani iyi, Miller wakati, "Mike wakuyowoya chomene pa nyengo yakupulikizga mulandu uwu…Ine nkhanozgekanga, ntheura nkhaŵikako mahara viŵi yayi ku ivyo wakayowoyanga."
Hu wakati, "Tifwilirengepo chomene kuchepeska mphepo ziheni izo zikuya mu mlengalenga kuti zichepe chomene pakufika mu chaka cha 2020 pakuyaniska na umo ziliri mu chaka cha 2005". 
Wakayowoya yayi unandi wa mphepo ziheni izo ŵachepeskenge, wakati waka vyose vithembenge pa umo chuma cha China chikulilenge.
Hu wakachiska vyaru ivyo vikukwera sono kuti "vigege nkharo ya kunanga dankha vinthu na kunozga pamasinda." 
Wakayowoyaso kuti "kweni vyaru ivi vileke kupempheka kuchita vinthu ivyo vingakwaniska yayi pakuti vikutukuka sono, nesi vinthu ivyo vilije mazaza panji maluso ghakuchitira."
Gulu Lakusanda Vinthu mu Iraq lapeleka lipoti lake mwahuno pa nyengo ya 12 koloko.
Likuchenjezga kuti Palije uyo wangasimikizga kuti panyengo iyi pangachitika chinthu chilichose mu Iraq kuti chimazge nkhondo pakati pa magulu gha ndyali, vivulupi ivyo vikulutilira, panji viwawa ivyo vikulazga kuheni chomene.
Lipoti ili likwamba na pempho lakuti ku United States kuŵe chidumbirano kweniso kukolerana chimoza pa nkhani yakukhwaskana na umo ŵangachitira na vyaru vya ku Middle East.
Lipoti ili likususka chomene pafupifupi chigaŵa chilichose cha malango agho ŵakwendera panyengo yasono pa nkhani zakukhwaska charu cha Iraq ndipo chikupempha kuti ghasinthike mwaluŵiro.
Sachizgo lakwamba pa masachizgo 78 ndakuti paŵe chidumbirano chiphya chakovwira kuti paŵe mtende pambere chaka ichi chindamare kuti mphaka za charu cha Iraq ziŵe zakuvikilirika ku ŵalwani na kunozgaso mtende pakati pa charu ichi na vyaru ivyo vili nacho pafupi.
Muwoli wa Purezident wa charu cha Argentina Cristina Fernandez de Kirchner mayiro namise wakapharazga kuti wazamupharizgana nawo pa visora vya purezident ku La Plata, msumba uwo uli pa mtunda wa makilomita 50 (mamayilosi 31) kufuma ku Buenos Aires.
Amama Kirchner ŵakapharazga za khumbo lawo la kuzakapharizgana nawo pa visora vya purezident pa Argentine Theatre, pa malo agho mu chaka cha 2005 ŵakayambira kukopa ŵanthu kuti ŵaŵavotere kuti ŵaŵe Mupangi Malango wakwimira chigaŵa cha Buenos Aires.
Nkhani iyo yikatora malo chomene pa chidumbirano ichi njakukhwaskana na ndalama zinandi izo zikunangika pakovwira ŵanthu awo ŵakhwaskika na masoka ndiposo pakuzengaso vinthu vyakwanangika mu nyengo ya Chimphepo cha Hurricane Katrina; uko ŵanthu ŵanyake awo ŵakuti ndalama za boma zinganangika bweka yayi ŵakuyowoya mwakuseka kuti ni "Dilu ya Bush ya ku New Orleans."
Icho ŵakususka pa nkhani ya umo ntchito ya kuzengaso vinthu vyakwanangika yikwendera ntchakuti ntchito iyi yikupelekeka ku ŵanthu ŵa mu Washington pera.
Ŵanthu ŵakujumpha mamiliyoni ghanayi ŵakaluta ku Rome kukaŵapo pa nyifwa iyi.
Kukaŵa ŵanthu ŵanandi chomene mwakuti chikaŵa chambura machitiko kuti waliyose wanjire mu holo ya St. Peter's Square umo mukachitikiranga mwambo wa nyifwa.
Masikilini ghakurughakuru ghanandi ghakaŵikika mu malo ghakupambanapambana mu Rome kuti ŵanthu ŵawonelere mwambo uwu.
Mu misumba yinyake ya mu charu cha Italy ndiposo pa charu chose, chomenechomene ku Poland, ŵakachita vinthu vyakuyana waka na ivi ndipo ŵanthu ŵanandi chomene ŵakawonelera mwambo uwu.
Ŵanthu ŵakusanda mudawuko ŵali kuchenya fundo izo wupu wakufufuza milandu wa FBI ukenderanga kumanyuma zakukhwaskana na kumalira ndalama na nyengo yitali pa milandu iyo njipusu kukonkhoska, chomenechomene yakukhwaskana na kwiba magalimoto, na chilato chakuti wupu uwu uwoneke kuti mphatali.
Ŵapangi Malango ŵakamba kupeleka ndalama zakovwilira kulimbana na vinthu vyamuziro mu bajeti ya chaka cha 2005 ndipo ŵakayowoya mwakudunjika kuti wupu wa FBI ukwenera kuŵa na madipatimenti khumi ghakuwona vya mavidiyo na vithuzi vyamuziro vya ŵanthu ŵalara.
Robin Uthappa ndiyo wakahozga vigoli vinandi nyengo yawo yakuchimbira yikati yakwana, wakachimbira malawundi 70 apo bola likaponyeka waka maulendo 41, wakachita ivi mwa kutimba mafolo 11 na masikisi ghaŵiri.
Sachin Tendulkar na Rahul Dravid, awo ŵakuseŵera pakati mu maseŵera gha Kiriketi, wakaseŵera makora chomene ndipo ŵakachimbira maulendo ghanandi chomene mwakukolerana.
Kweni, pamanyuma pakuti kapiteni wawo ŵamuwiskira tumakuni twake, timu ya charu cha India chikachimbira waka marawundi 36 na kuchiwiskira tumakuni 7 ndipo nyengo yawo yakuchimbilira yikamara.
Purezidenti wa charu cha U.S. George W. Bush wakafika ku Singapore mulenji wa Novembala 16, pakwamba maulendo ghake gha ku Asia agho ghatolenge sabata yimoza.
Wangupokelereka na Nduna Yikuru Yachiŵiri ya charu cha Singapore Wong Kan Seng ndipo ŵangudumbiskana nkhani ya malonda na uchigeŵenga na Nduna Yikuru ya charu cha Singapore Lee Hsien Loong.
Pamanyuma pa kutondeka sabata yose visora vya mukatikati mwa muwuso wake, Bush wakaphalira wumba kuti wasazgirengeko kuchita malonda na vyaru vya ku Asia.
Nduna Yikuru Stephen Harper yazomera kutumizga 'Dango Lakukhwaskana na Mphepo Ziwemi' la boma ku komiti iyo muli vipani vyose kuti liliwone, pambere lindaŵazgike kachiŵiri, pamanyuma pa ungano wa maminiti 25 wa pa Chiŵiri na mulongozgi wa chipani cha NDP Jack Layton ku Ofesi ya Nduna Yikuru (PMO).
Apo wakakumana na Nduna Yikuru, Layton wakapempha kuti mu bilu ya chipani cha Conservative yakuyowoya vya umoyo wa mu charu musinthike vinthu vinyake, wakapempha kuti "yose yilembekeso makora ndiposo mwakupwelelera.
Kufuma apo Boma likanjilirapo na kwamba kupeleka lekha ndalama ku chipatala cha Mersey ku Devonport, Tasmania, boma ndiposo ma MP gha boma ŵasuska chomene muchitiro uwu ŵati ukuwezgera boma kumanyuma apo likunozgekera visora ivyo viŵengeko mu Novembala.
Kweni Nduna Yikuru John Howard yati Dango ili likaŵikika kuti livikilire nyumba za pa chipatala kuti zileke kuswayika na boma la Tasmania, mwa kupeleka ndalama zapachanya zakukwana AUD$45 miliyoni.
Kuyana na nkhani iyo yapharazgika waka sono, kuzura kwa nyanja yikuru kukulongora kuti chimphepo cha tsunami chikapangika. Kufupi na Pago Pago na Niue kukulongolerathu vimanyikwiro vyakuti kukachitika chimphepo cha tsunami.
Lipoti likulongora kuti vinthu vindanangike chomene kweniso palije uyo wapwetekeka ku Tonga, kweni magesi ghazimwa kwakanyengo, icho chikupangiska kuti chiŵe chakusuzga ku ŵalara ŵa boma ku Tonga kupokera mauthenga ghakuchenjezga vya tsunami kufuma ku PTWC.
Masukulu khumi na ghanayi gha ku Hawaii ogho ghali mumphepete mwa nyanja ghakaŵa ghakujara zuŵa lose pa Chitatu nangauli ghali kuzomerezgeka kuti ghangamba kugwira ntchito.
Purezidenti wa charu cha U.S. George W. Bush wakachipokelera chipharazgo ichi.
Muyowoyeri wa Bush, Gordon Johndroe wakati layizgo la charu cha North Korea "ni sitepu yikuru chomene yakufiskira chilato chakuti pa chirwa cha Korea paleke kupangika vilwero vyakofya vya nyukiliya."
Chimphepo chakuchemeka Jerry, icho chili kupika zina la nambala 10 pa Vimphepo vikuru vya Hurricane ivyo vikuchitika pa Nyanja ya Atlantic, mwahuno changupangika pa Nyanja ya Atlantic.
Wupu wakuwona vya vimphepo ivi wa National Hurricane Center (NHC) ukuti pasono chimphepo cha Jerry tchakofya yayi ku mtunda.
Ŵa U.S. Corps of Engineers ŵakasachizga kuti vula yakukwana mainjezi 6 yingabwangasura vibumira vyakujanda maji ivyo vikanangika kale kumasinda.
Ku chigaŵa chakuchemeka Ninth Ward, uko maji ghakatutuka kufika mafiti 20 munyengo ya chimphepo cha Hurricane Katrina, panyengo yasono maji ghakufika mu chiwuno chifukwa ghakujumpha pachanya pa chibumira chapafupi icho chikazengeka kuti chjandenge maji.
Usani wa malo agho maji ghakujumpha pachanya pa chibumira ichi ukukwana mafiti 100.
Apo wakayowoyanga na Wikinews mwezi wamara, mulongozgi wa kampani ya Commons Adam Cuerden wakati ngwakukhuŵara chifukwa cha kuwuskikapo kwa vithuzi ivi.
"Iyo [Wales] wakatipusika kwamba pakwamba. Chakwamba, wakachita nga iyi ni nkhani yakukhwaskana na malango. Chachiŵiri, wakapusikizgiranga waka nga wakutitegherezga, mpaka apo vithuzi ivi vikawuskikirapo."
Chifukwa chakuti ŵanthu ŵakakwiya na vithuzi ivi lekani sono ŵakuyezgayezga kupanga malango ghakukhwaskana na vithuzi panji mavidiyo ghakulongora ŵanthu ŵali bengede panji ŵakugonana pa webusayiti iyi, apo paliso mavidiyo ghanandi chomene ghakuzomerezgeka.
Ntchito iyo yikachitika yikaŵa yakusachizga waka, kweni ndondomeko iyi yikalembeka kuti yiyane na ivyo ŵali kusanga vyakukhwaskana na chipingausiku chakuchemeka Sagittarius.
Vyakuchitika iyo gulu la ŵasayansi aŵa likakhumbanga vikupangika na nkhongono yakuguza iyo yili pakati pa malo ghachisi agho ghali mu vipingausiku na agho ghali mu chipingausiku chakuchemeka Milky Way.
Nga umo mwezi ukuguzira charu na kupangiska majigha, ndimoso chipingausiku cha Milkay Way chikuguzira vipingausiku cha Sagittarius.
Ŵasayansi aŵa ŵakasanga kuti malo gha chisi agha ghakukolerana na malo gha chisi ghanyawo nga umo vinthu vyose vikuchitira.
Sachizgo lawo ndakuti malo gha chisi ghanandi agho ghazingilizga chipingausiku ghakuchizingirizga nga ntchizingo, ndipo ghali kupangika na tuviduswa tunandi tuchokotuchoko.
Malipoti gha pa TV ghakulongora kuti josi lituŵa likutoloka pa makina agha.
Boma likuchenjezga awo ŵakukhala kufupi na makina agha kuti ŵangafumanga yayi mu nyumba zawo, ŵangajuranga yayi viteŵetero vyakuzizimiska panji kuthukiza mu nyumba kweniso ŵangamwanga yayi maji gha pa mpopi.
Kuyana na dipatimenti yakuwona vya nkhongono ya nyukiliya ku Japan, pa makina agha pasangika vinthu vyakuchemeka kasiyamu (caesium) na Ayodini (iodine).
Ŵamazaza ŵakusachizga kuti ichi chikulongora kuti makontena agho mukukhala mafuta gha uraniyamu pa malo agha ghakwenera kuti ghali kuphulika ndipo ghakusulura.
Dr. Tony Moll wakabowozga Chikhoso Chikuru Icho Chikukana Munkhwara (XDR-TB) ku chigaŵa cha KwaZulu-Natal ku South Africa.
Pakulongosorapo apo wakafumbikanga, iyo wakati nthenda yiphya iyi "njakusuzga chomene kweniso njakofya chifukwa yikukoma ŵanthu ŵanandi."
Dr. Moll wakughanaghana kuti ŵalwari ŵanyake ŵakwenera kuti ŵakatora kachibungu ka nthenda iyi mu chipatala, ndipo ŵaŵiri mwa ŵalwari aŵa mbakugwira ntchito za chipatala.
Mu chaka chimoza, munthu uyo wali na nthenda iyi wangapirako ŵanthu 10 panji 15 awo wakukhala nawo pafupi.
Kweni chiŵelengero cha awo ŵakusangika na chikhoso chikuru cha XDR-TB ntchichoko pa gulu lose la ŵanthu awo ŵali na chikhoso chikuru cha TB; ni ŵanthu 6,000 pera pa ŵanthu wose 330,000 awo ŵali kukoleka na nthenda iyi kufuma apo yikambira mu South Africa.
Vyombo viŵiri vikulu comene ivyo uzito wakhe ukakwananga pafupifupi 1,000 pounds, ivyo vikacimbilanga pa luŵiro la 17,500 mayilozii pa ola limoza, vikabwanyana mu mlengalenga pa mtunda wa mayilozii 491 kufumira pacalo capasi.
Nkhwantha za sayansi zikuti kuphulika uko kukachitika chifukwa cha kubwanyana kukaŵa kwa maseŵera yayi.
Ŵacali kuwonawona kakuliro ka ngozi kweniso na umo caro capasi ciikhwaskikirenge.
Ofesi ya wupu wa wakuwona vya civikiliro wa caru ca Unisted States of America likuwunika ivyo vilikunangika pa ngozi iyi.
Vyakulondezga vya kuwunika uku viŵikikenge pa intanenti pa malo ghakuti waliyose wangaviwona.
Ŵalara ŵa boma ku Ohio ŵakuti dokotala uyo wakagwiranga ntchito pa Chipatala cha Ŵana cha ku Pittsburgh, Pennsylvania wapikenge mulandu wa kukoma pamanyuma pakuti chitanda cha anyina chasangika kumasinda kwa galimoto yake pa Chitatu.
Dr. Malar Balasubramanian, wali na vyaka 29, ndipo wakasangika ku Blue Ash, Ohio, muzi uwo uli pa mamayilosi panji 15 kumpoto kwa Cincinnati kuti wagona mumphepete mwa msewu uku wavwara waka tisheti na panti ndipo wakawonekanga kuti wamwa munkhwara mwakujumphizga.
Wakatuma ŵapolissi ku galimoto yake yifipa ya Oldsmobile Intrigue iyo yikaŵa pa mtunda wa mafiti 500.
Mu galimoto iyi, ŵakasanga chitanda cha Saroja Balasubramanian, wa vyaka 53, chavungika mu bulangete ilo likaŵa na ndopa.
Ŵapolisi ŵakati thupi ili likawonekanga kuti likakhala mu galimoto iyi pafupifupi zuŵa limoza.
Ulendo uwu, uthenga wa ŵanthu ŵakwambirila kulwala nthenda iyi ukapharazgika kuumaliro kwa Julayi.
Nthenda iyi yikuyegheka na nkhumba, ndipo pamanyuma yikwambukira ku ŵanthu para nyimbu zaŵaluwa.
Muliri uwu wapangiska boma la India kuchitapo kanthu nga nkhutumizga tuvisulo twakukolera nkhumba mu vigaŵa ivyo yawa chomene, kugaŵizga mausikiti ghanandi chomene, na kupopera munkhwara.
Boma lalayizgaso kuti lipelekenge katemera munandi wa nthenda yakutupiska wongo (encephalitis) uyo wawovwirenge ŵakuwona vya umoyo kunozgekera vya chaka chikwiza.
Ivyo boma likanozga vyakuti chaka chino lipeleke katemera uyu mu vigaŵa ivyo vyakhwaskika chomene mu mbiri yose vyachedwa chifukwa cha kusoŵa kwa ndalama kweniso chifukwa chakuti ndalama zalutaso ku matenda ghanyake.
Mu 1956 Słania wakasamukira ku Sweden, uko pamanyuma pa vyaka vitatu wakamba ntchito pa Positi Ofesi ndipo wakaŵa mulara wa ŵakupanga masitampu ghakumata pa nevulupu.
Wakapanga masitampu 1,000 vya charu cha Sweden na vyaru vinyake 28.
Vinthu vyake wakavipanganga mwaluslo chomene mwakuti njumoza mwa ŵanthu ŵachoko "ŵakumanyikwa chomene" pa ŵanthu ŵakupanga masitampu. Ŵanthu ŵanyake ŵakugwira ntchito ya kuwunjika waka masitampu agho iyo wakapanga.
Sitampu yake yakutowa chomene ya nambala 1,000 yikaŵa ya "Milimo Yikuru ya Mathemba gha ku Sweden" yakupangika na David Klöcker Ehrenstrahl mu 2000, ndipo yili kulembeka mu buku lakuchemeka Guinness Book of World Records.
Kweniso wakadindanga vithuzi pa ndalama zapepala za vyaru vinandi, chiyelezgero cha sonosono cha mulimo wake ni chithuzi cha Nduna Yikuru icho chili pa ndalama yiphya ya charu cha Canada ya $5 na $100.
Ngozi yikati yachitika, Gibson ŵakamutolera ku chipatala kweni wakafwa pati pajumpha nyengo yichoko waka.
Wekwendeska thiraki, uyo wali na vyaka 64, wakapwetekeka yayi pa ngozi iyi.
Galimoto ŵakayiwuskapo pa malo gha ngozi agha cha m'ma 12 koloko zuŵa leneliri.
Munthu wakugwira ntchito mu garaja pafupi na apo pakachitikira ngozi iyi wakati: "Pakaŵa ŵana awo ŵakalindizganga kujumpha msewu ndipo wose ŵakachemerezganga na kulira."
Wose ŵakachimbirako uko ngozi iyi yikachitikira.
Nkhani yinyake iyo ŵamudumbiskana pa ungano wa ku Bali njakukhwaskana na kuvikilira nkhorongo za makuni izo zakhalako, ndiposo kugaŵana vinthu vyakupangika mwasayansi kuti viwovwire vyaru vikavu kutukuka kwambura kunanga chomene mphepo za mumlengalenga.
Wupu wa U.N. ukughanaghana za kuzomerezga ndalama kuti zovwire vyaru ivyo vyakhwaskika na kusintha kwa nyengo mwakuti vileke kusuzgika chomene.
Ndalama izi ŵangazengera nyumba izo zikuwa yayi na vimanji vyakututuka, kuzengera vinthu vyakovwira kujanda maji, na kulimira mbuto zakupambanapambana.
Fluke wakalemba kuti kuyezgayezga uko ŵanji ŵakuchita kuti ŵagongoweskenge ŵanakazi kuyowoya vya umoyo wa ŵanakazi kwatondeka.
Wakayowoya fundo iyi wati wapokera mazgu ghanandi ghawemi na ghakukhozga kufuma ku ŵanalume na ŵanakazi wuwo ghakuti munkhwala wa kulera ukwenera kuwoneka kuti ngwakuzirwa chomene.
Ŵakati ŵaleka kutimbana pamanyuma pakuti awo ŵakapwetekeka ŵaluta nawo ku chipatala, ŵanthu 40 pa ŵanthu ŵa mu jele ili awo ŵakakhalako, ŵakakhala pa luŵaza na kukana kunjira mu vitolokosi vyawo.
Ŵanthu ŵanyake ŵakayezga kudumbiskana nawo kuti suzgo limare, kweni ivyo ŵanthu aŵa ŵakukhumba vikumanyikwa makora yayi.
Pakati pa 10:00 mpaka 11:00 koloko usiku, ŵanthu ŵa mu njele ili ŵakabuska moto pa malo agha.
Mwaluŵiro, ŵasilikari ŵakuvwara vyakuvwara vyakujivikilira pa vivulupi ŵakanjira mu jele ili na kuphuliska josi lakuthiska masozi.
Paumaliro, ŵakuzimwiska moto ŵakazimwa moto pakufika nyengo ya 11:35 usiku.
Damu ili likati lazengeka mu 1963, kututuka kwa maji mu nyengo yavula uko kukazuzganga mchenga mu mlonga kukaleka.
Mchenga uwu ukaŵa wakukhumbikira chomene pa kupangira nthusi yakujanda maji mumphepete mwa Nyanja ndiposo kuthira mumphepete mwa nyanja, ivyo vikawovwiranga kuti mukhalenge vyamoyo.
Pa chifukwa ichi, mitundu yiŵiri ya somba yili kumara, ndipo yinyake yiŵiri yili pangozi, kusazgapo somba ya mtundu wa Mpasa (humpback chub).
Nangauli maji ghakwerenge na mafiti ghachoko waka pamanyuma pa kututuka, ŵalara ŵa boma ŵakugomezga kuti maji agha ngakukwana kuyegha mchenga wamumphepete mwa Nyanja na kuwuwezgera mu nyanja.
Pandapelekeke chenjezgo lililose lakukhwaska na majigha gha tsunami, ndipo kuyana na wupu wakuwona vya caro chapasi ku Jakarta, chenjezgo lakuti kuŵenge tsunami lipelekekenge yayi chifukwa nkhongono ya chindindindi ichi yikukwana yayi 6.5.
Nangauli pakaŵavya ngozi yakuti kuŵenge tsunami, kweni ŵanthu ŵa ku malo agha ŵakamba kwenjerwa na kwamba kuleka mabizinesi ghawo ndiposo nyumba zawo.
Nangauli Winfrey wakaliranga pakulayirana na awo ŵakumutemwa, kweni wakaŵaphalira kuti wizengeso.
 "Uku nkhulayirana yayi. Kweni nkhujara waka chipaturo na kujura chipya."
Mafigara ghaumaliro ghakukhwaskana na visora vya ku Namibia vya purezidenti na ŵimiliri ŵa mphara ya malango ghakulongora kuti purezident uyo walipo, Hifikepunye Pohamba, wasankhikaso na mavoti ghanadi chomene.
Chipani icho chikuwusa, cha South West Africa People's Organisation (SWAPO), chawinaso ŵimiliri ŵanandi pa visora vya ŵimiliri ŵa mphara ya malango.
Ŵasilikari ŵa charu cha Afghan na ŵasilikari ŵakukolerana ŵakufuma mu vyaru vinyake ŵakaluta ku malo agha kuti ŵakaghavikilire ndipo ndege zinyake za ŵasilikari ŵakufuma mu vyaru vinyake zatumizgika kuti zikawovwire.
Ngozi ya ndege iyi yikachitikira mu mapiri muchanya, ndipo ŵakugomezga kuti yachitika chifukwa cha moto ukuru uwo ukaŵa ku malo agha.
Ntchakusuzga chomene kufika pa malo agho pakachitikira ngozi iyi chifukwa cha umo nyengo yiliri kweniso chifukwa chakuti kuli vigodobu vyakofya chomene.
Wupu wa Mangola uwo ukupeleka wovwiri wa munkhwara, wupu wa Medecines Sans Frontieres, na wupu wa World Health Organisation ŵati muliri uwu waluska miliri yose iyo yili kuchitikapo mu charu ichi.
Muyowoyeri wa wupu wa Medecines Sans Frontiere Richard Veerman wati: "Muliri uwu ufikenge paheni chomene kujumpha miliri yose iyo yili kuchitikapo mu Angola ndipo vinthu vichali kusuzga chomene mu Angola.
Masowero gha lagibe ghakayambika nyengo ya 10 koloko mulenji ndiposo kukaca makola comene. Nangauli kavula kakawazga kumulenji kweni kakatola nyengo yitali yayi, ilo likaŵa dazi liwemi comene kwa pa masowero gha lagibe gha ŵanthu 7 mu timu yiliyose.
Timu yapacanya ya South Africa yikayamba makora comene pakuhozga vigoli 26 apo timu ya Zambia iyo yikaŵa pa nambala 5 yikahozgapo na cigoli na cimoza wuwo yayi.
Timu ya South Africa iyo yikawonekanga yakuvuta apo yikaseŵelenga na timu yinyakhe yakufumira ku mwera kwa Africa, yikayamba kucita makola apo mazuŵa gha ciphalizga ichi ghakalutanga munthazi.
Vikacita kuwonekerathu kuti iyi ndiyo yikawa timu yankhongono comene pakuwona umo wakaseŵeleranga na kukoleranako.
Ŵalaraŵalara mu msumba wa Amsterdam ndiposo ŵa pa Anne Frank Museum ŵakati khuni ili likuryeka na matenda ndipo pali ngozi yakuti lingapweteka ŵanthu chifukwa nyengo yiliyose lingawa.
Ŵakanozga vyakuti lidumulike pa Chiŵiri, kweni chigamuro icho Khoti likapeleka mwaluŵiro chikaliponosa.
Miryango yose ya mphanji izi, iyo yikapika zina lakuti "The Seven Sisters," mu usani yikukwana mamita 100 mpaka 250 (mafiti 328 mpaka 820).
Vithuzi vyambura kuwonekeska makora vikulongora kuti kusinthasintha kwa nyengo pakati pa usiku na muhanya ntchilongolero chakuti izi zikwenera kuti ni mphanji.
Panyengo ya muhanya, mu mphanji izi mukuzizima kuluska malo gha mumphepete mwake ndipo nausiku mukuŵa mwakuthukira. 
"Glen Cushing uyo wali mu United States Geological Survey (USGS) Astrogeology Team ndiposo wali pa Northern Arizona University iyo yili ku Flagstaff, Arizona wakati "Mu mphanji izi mukusinthasintha chomene pa nkhani ya kotcha na kuzizima kuluska umo vikuŵira mu mphanji za pa Charu Chapasi izo zikusinthasintha yayi, kweni ntchakupulikwa chifukwa mphanji izi zikuŵa zitali chomene nyang'a-nyang'a.
Ku France, ŵakugwiliskira ntchito makina ghapachanya yayi pakuvota: awo ŵakuvota ŵakuluta ŵekha pa kachipinda, na kuŵika mu nevulupu pepala lakulongora munthu uyo ŵasankha kumuvotera.
Para awo ŵakugwira ntchito pa malo ghakuvoterapo ŵawona Chiphaso chake, uyo wakuvota wakuponya nevulupu iyi mu bokosi la mavoti na kusayinira kuti wavota.
Visora vikwenda mwakulondezga chomene malango ghakulembeka gha charu cha France.
Kwambira mu 1988, mabokosi ghakuponyamo mavoti ghakwenera kuŵa ghakulangara mukati kuti awo ŵakuvota kweniso awo ŵakuwonelera chisora ŵawonenge kuti mulije kalikose panyengo iyo visora vikwamba kweniso kuti mungaŵanga nevulupu yiliyose yayi padera pa manevulupu gha ŵanthu awo ŵali kupendeka ndipo mbakuzomerezgeka kuvota.
Awo ŵakupharizgana pa visora mbanangwa kutumizga thumi zawo kuti zikawonelere vyose umo vikwendera. Namise, ŵanthu ŵakujipeleka ŵakupenda mavoti ndipo awo ŵakuŵapo ŵakuŵa maso chomene, ŵakulondezga ndondomeko izo zili kuŵikika.
Nkhani iyo yikaŵa pa milomo ya ŵanthu mu Mwezi wakuwona vya makopyuta ku Taipei mu 2007 yikaŵa yakukhwaskana na kompyuta yakuchemeka ASUS Eee PC, iyo kumanyumba yikamba kuguliskika pa charu chose chifukwa njakutchipirapo kweniso yikugwira makora ntchito.
Kweni malonda gha kompyuta ya mu mawoko iyi ya ASUS ghasinthenge chomene kufuma apo wupu wa Executive Yuan of the Republic of China yikayipira njombe mu 2007 ya Taiwan Sustainable Award.
Wabusayiti ya wayilesi iyi yikuti pulogiramu iyi ni "seŵero la pa wayilesi la mu nyengo yakale ilo muli kusazgika vinthu iyo vikuchitika panyengo yasono!" 
Apo seŵero ili likambiranga waka, likaŵanga waka pa wayilesi ya pa intaneti iyo yaŵapo nyengo yitali ya TogiNet Radio, iyo mapulogiramu ghake kanandi ghakuŵa gha kudumbiskana na ŵanthu.
Kuumaliro wa 2015, wayilesi ya TogiNet yikambiska Wayilesi ya AstroNet kuti ghawovwiranenge.
Mu seŵero ili mukaŵanga ŵanthu awo ŵakusambilira waka kuchita maseŵero, ŵakufumira ku malo agha mpaka kuti East Texas.
Malipoti ghakuti ŵanthu ŵakalutilira kwiba katundu usiku wose, chifukwa ŵanthu ŵakugwira ntchito za chivikiliro mukaŵavya mu misewu ya Bishkek.
Munthu munyake uyo wakawona ivyo vikachitikanga wakati vinthu vyafika "paheni chomene" mu Bishkek, chigenge cha ŵanthu chikathilimukira mu misewu na kwamba kuyora katundu mu masitoro. 
Ŵanthu ŵanandi awo ŵakukhala ku Bishkek ŵakuti awo ŵakutemwa kuswa malango mbanthu ŵakuchita viwoneskero ŵakufuma kumwera.
Timu ya South Africa yaluska timu ya All Blacks (ya ku New Zealand) pa maseŵera gha rugby gha Tri Nations, pa Sitediyamu ya Royal Bafokeng ku Rustenburg, South Africa.
Chigoli chaumaliro ndicho chikaŵa chakuwinira, maseŵero ghakamara 21 kwa 20, timu ya All Blacks yikaseŵera maseŵero 15 kwambura kuluzapo kweni apa ŵakayithizimura ndipo yikafuma.
Ndipo timu ya Springboks, yikaŵa kuti yaluza kale maseŵero ghankhondi.
Chikaŵa chipharizgano chaumaliro cha timu ya All Blacks, iyo yikaŵa kuti yaluska kale nkhombo sabata ziŵiri kumanyuma.
Maseŵera ghaumaliro mu ndime iyi ghaŵengeko sabata yikwiza ku Ellis Park ku Johannesburg, apo timu ya Springboks yizamuseŵera na Australia.
Pa Mande nyengo ya 10:08 usiku, chindindindi chichoko waka chikachitika kumanjiliro gha dazi kwa Montana.
Dipatimenti ya United States Geological Survey (USGS) na wupu wake wa National Earthquake Information Center pasono ŵandapokere lipoti lililose lakulongora kuti chindindindi ichi chananga vinthu.
Chindindindi ichi chikachitika chomene pa mtunda wa makilomita 20 (mamayilosi 15) kumpoto-kumpoto chakumafumiro gha dazi kwa Dillon, ndiposo pa mtunda wa makilomita 65 (mamayilosi 40) kumwera kwa Butte.
Nthenda ya viyuni yakuchemeka H5N1, iyo njakofya chomene ku ŵanthu, ŵali kusanda na kusimikizga kuti yikakora baka wamuthondo uyo wali kufwa, uyo wakasangika pa Mande mu chithapwi cha kufupi na Lyon chakumafumiro gha dazi kwa France.
Pa vyaru vya mu wupu wa European Union, France ni charu chachinkhondi na chiŵiri kusangika na kachibungu ka nthenda iyi; pamanyuma pa vyaru nga Austria, Germany, Slovenia, Bulgaria, Greece na Italy.
Pali malipoti ghambura kusimikizgirika ghakuti nthenda ya H5N1 yasangikaso ku Croatia na Denmark.
Chambers wakajulira mulandu Chiuta wakuti wakupangiska "nyifwa izo zili palipose, kuparanya na kusuzga vikwi na vikwi vya ŵanthu awo ŵakukhala mu Charu." 
Chambers, uyo wakukayika usange kuli Chiuta, wakati mulandu uwu ŵakumuyimba "ngwambula kupulikika" ndipo "waliyose wangajulira mulandu munthu waliyose."
Nkhani iyo yili mu sumu ya mtundu wa opera ku France, ya Camille Saint-Saens, nja munthu "uyo wakutemwa chomene charu cha Japan na munkhwara wakutimbanizga wongo." 
Ntheura, awo ŵakwimba sumu iyi ŵakukhweŵa vyamba pa malo ghakwimbira, kweniso apo ŵakuchita seŵero mu sumu iyi ŵakuchiska ŵanthu kuti nawo ŵakhweŵenge vyamba.
Sipika Wakale wa Mphara ya Malango Newt Gingrich wakaŵa pa malo ghachinayi, gavanara wa ku Texas Rick Perry wakaŵa pa malo ghachinkhondi, ndipo Mwanakazi uyo ni Mupangi Marango Michele Bachmann wakaŵa pa malo gha chinkhondi na chimoza.
Visora vyati vyapharazgika umo vyayendera, Gingrich wakamulumba Santorum, kweni wakamunena Romney, chifukwa pa nyengo ya kampeni wakaŵikiskanga mauthenga pa TV ku Iowa ghakunyoza Gingrich.
Perry wakati "niwelerenge ku Texas kuti nkhasande umo vinthu viliri chifukwa cha gule uyo waŵako usiku uno, nkhawone usange nkhwenera kulutilira pa chipharizgano ichi," kweni pamanyuma wakayowoya kuti walutilirenge mu chipharizgano ichi ndipo wazamupharizgana nawo mu visora vyakwambilira vya ku South Carolina vya pa Januyuwale 21.
Bachmann, uyo wakaluska pa visora vya ku Ames Straw mu Ogasiti, wakaghanaghana vya kuleka kuchita maungano gha kunyengelera ŵanthu.
Wakujambura vithuzi na kamera uyu wakatolekera ku Chipatala cha Ronald Reagan UCLA Medical Center, uko pamanyuma wakafwa.
Malipoti ghakulongora kuti wakaŵa na vyaka vya m'ma 20. Pakuyowoyapo, Bieber wakati "Nangauli nkhaŵapo yayi nesi kukhwaskika na ngozi yakofya iyi, nkhulombera na kughanaghanira mbumba ya uyo watileka ."
Webusayiti iyo pakuŵa nkhani zamasangulusko ya TMZ yikuti wakujambura vithuzi uyu wakimika galimoto yake kusirya linyake la msewu wa Sepulveda Boulevard na kuyezga kujambura malo agho ŵapolisi ŵakwimikirapo magalimoto pambere wandayambuke msewu na kulutilira ulendo wake, ivi vikapangiska ŵapolisi ŵa California Highway Patrol kuti ŵamulondezge na kumuphalira kuti wayime kumphepete kwa msewu, ŵakamuphalira kaŵiri.
Kuyana na ivyo ŵayowoya ŵapolisi, ntchakukayikiska usange uyo wakendeskanga galimoto iyo yikamuganda waŵenge na mulandu.
Pakuti zuŵa lililose pakuŵa waka mamedulu khumi na ghankhondi ndiposo ghaŵiri, vyaru vinandi vyatondeka kutora medulu.
Vinyake mwa vyaru ivi ni Netherlands, icho Anna Jochemsen wakaŵa pa malo gha chinkhondi na chinayi mu chigaŵa cha ŵanakazi cha women's standing class mu Super-G mayiro, na charu cha Finland icho Katja Saarinen wakaŵa pa nambala khumi pa maseŵera gheneghagha.
Mitchell Gourley wa ku Australia wakaŵa pa nambala 11 mu chigaŵa cha ŵananalume awo ŵakuskeneneka chakwimilira pa chiwuvi chakukhoma. Wakuseŵera wa ku Czech Republic Oldrich Jelinek wakaŵa pa nambala 16 mu chigaŵa cha ŵananalume awo ŵakuskeneneka chakukhala pasi pa chiwuvi chakukhoma.
Arly Velasquez wa ku Mexico wakaŵa pa nambala 15 mu chigaŵa cha ŵananalume awo ŵakuskeneneka chakukhala pasi pa chiwuvi chakukhoma. Adam Hall wa ku New Zealand's wakaŵa pa nambala 9 chigaŵa cha ŵananalume awo ŵakuskeneneka chakwimilira pa chiwuvi chakukhoma.
Wakuseŵera wambura kuwona wa ku Poland, Maciej Krezel, uyo wakuchita zgaro zakuskeneneka pa chiwuvi chakukhoma na wakumulongozga wake, Anna Ogarzynska, ŵakaŵa pa nambala 13. Wakuseŵera wa ku South Korea, Jong Seork Park, wakaŵa pa nambala 24 mu chigaŵa cha ŵananalume awo ŵakuskeneneka chakukhala pasi pa chiwuvi chakukhoma.
Ŵasilikali ŵakukhazgikiska mtende ŵa wupu wa UN awo wakafika ku Haiti apo cindindindi camu caka2010 cikaŵa cacitika kale, ŵakuneneka kuti ndiwo ŵakatandazga nthenda iyi iyo yikayambira pafupi na cisakasaka ca ŵasikali.
Kwakuyana na cikalakala cakukhoti, viswaswa vyakufumila ku cisakasa ca wupu wa UN vikapweleleka makora yayi ico cikacitiska kuti majelemusi ghanjire mu mlonga wa Artibonite uwo ngumoza mwa milonga yikulu ku Haiti.
Pambere ŵasilikali ŵa nkhondo ŵakaŵa ŵandizeko, ku Haiti kukaŵevye masuzgo ghanandi ghakukhwaska ntenda iyi kufumira vyaka vya ma 1800.
Wupu wa boma la Haiti wakuwona vya malango na kujiwusa wati kafukufuku wakulongola kuti, ŵasilikali ŵa wupu wa UN ŵakufumira ku Nepal ndiwo ŵakiza na nthenda iyi ku Haiti kwambula kumanya.
Nkhwantha pa nthenda ya mulili yakufumira ku wupu wa UN, Danielle Lantage, yikayowoya kuti wasilikali ndiwo wakambiska mulili uwu.
Hamilton wasimikizga kuti mulwari uyu wakagonekeka ku chipatala cha Howard University Hospital ndipo waliko makora.
Mulwari uyu wakaŵapo ku Nigeria, uko ŵanthu ŵanyake ŵali kusangika na Ebola.
Chipatala ichi chaŵika malango ghakovwira kuti nthenda iyi yileke kuthandazgika, agho ghakusazgapo kumuŵika kwayekha mulwari uyu kuti waleke kupira ŵanyake.
Pambere wandambe kwendeskako seŵero la The Simpsons, Simon wakendeskako maseŵero ghanandi gha pa TV ndipo wakaŵa na maudindo ghakupambanapambana.
Cha m'ma 1980 wakagwira ntchito ya kunozga maseŵero nga Taxi, Cheers, na The Tracy Ullman Show.
Mu 1989, wakawovwirapo pakupanga seŵero la The Simpsons pamoza na Brooks na Groening, ndipo ndiyo wakaŵa wakwamba kulemba ntchito gulu lakwamba lakulemba seŵero ili.
Nangauli wakaleka ntchito ya kupanga seŵero ili mu 1993 kweni wakalutilira kuŵa mulara wakuwona umo seŵero lajambulikira, ndipo chaka chilichose wakalutilira kupokera mamiliyoni ghanandi gha madora kufuma ku ndalama zakupangika ku masewero ghake.
Pakwamba, kampani yakupharazga makani ku China ya Xinhua yikapharazga kuti ghakuti vigeŵenga vipokenge ndege iyi.
Kweni pamanyuma pakiza malipoti ghakuti ndege iyi yikapokera uthenga wakuti yiphuliskikenge na bomba ndipo yikawelera ku Afghanistan, yikadeka ku Kandahar.
Malipoti ghakwambilira ghakuti ndege iyi ŵakayiwezgera ku Afghanistan pamanyuma pa kuyikanira kuti yideke mwamabuchi ku Ürümqi.
Ngozi za ndege ni zakuzara chomene ku Iran. Charu ichi chili na denge zikoloŵere izo zikupwelelereka viŵi yayi, za ŵanthu kweniso za ŵasilikari.
Charu ichi chikutondeka kugura ndege ziphya chifukwa cha chilango icho vyaru vili kupeleka.
Kukwambilira kwa sabata yino, ndege ya helikopitala ya ŵapolisi yikawa na kukoma ŵanthu ŵatatu na kupweteka ŵanyake ŵatatu.
Mwezi wamara charu cha Iran chikasangana na ngozi yiheni chomene yakuti yindachitikepo kwa vyaka vinandi apo ndege yinyake iyo yikalutanga ku Armenia yikawa na kukoma ŵanthu 168 awo ŵakakwera.
Mu mwezi wenewuwu, ndege yinyake yikapuluka mu msewu wake ku Mashhad na kuganda chiliŵa, ndipo yikakoma ŵanthu khumi na ŵankhondi pachanya ŵaŵiri.
Bandi ya Aerosmith yayimiska maulendo ghawo gha kwimba agho ghakakhalako.
Bandi yakwimba sumu za Rock iyi yikeneranga kuluta mu vigaŵa vyakupambanapambana vya charu cha United States na Canada mpaka pa Seputembala 16.
Ŵayimiska maulendo agha pamanyuma pakuti uyo wakudangilira pakwimba Steven Tyler wali kupwetekeka wati wawa pa sanja panyengo iyo wakimbanga pa Ogasiti 5.
Murray wakaluza chigaŵa chakwamba, wakasankhika yayi apo ŵanalume ŵaŵiri aŵa ŵakatondana mu chigaŵa ichi.
Del Potro ndiyo wakayambilira kuchita makora mu chigaŵa chachiŵiri, kweni apa napo ŵakeneranga kusankhapo yumoza chifukwa wose ŵakaŵa 6 kwa 6.
Panyengo iyi, Potro wakapokera wovwiri wati wapwetekeka pa chiŵeya ndipo wakalutilira kuseŵera.
Mwambo wose ukayamba nyengo ya 8:30 usiku kuyana na nyengo ya kumalo agho (15.00 UTC).
Ŵakwimba ŵakumanyikwa ŵa mu charu ichi ŵakimba bhajan, panji kuti sumu zachisopa, ku malundi gha Shri Shyam.
Sanju Sharma, uyo ngwakwimba, ndiyo wakajulira pa usiku uwu, pamanyuma pakiza Jai Shankar Choudhary. Lakkha Singh nayo wakapeleka chhappan bhog bhajan. Wakwimba, Raju Khandelwal wakalondezgana nayo.
Pamanyuma, Lakkha Singh wakadangilira pakwimba ma bhajan.
Mbale zakukwana 108 za Chhappan Bhog (pa Chihindu, vyakurya vyakupambanapambana vyakukwana 56, nga ni, maswiti, vipambi, tuskaŵa, mbale na vinyake ivyo vikupelekeka kwa chiuta) vikapelekeka kwa Baba Shyam.
Lakkha Singh nayo wakapeleka chhappan bhog bhajan. Wakwimba, Raju Khandelwal wakalondezgana nayo.
Pa nyengo yakufumiska chinthu chapadera icho chafumiskika pa chiwoneskero cha magemu gha pa compyuta cha Tokyo Game Show icho chikaŵako pa Chinayi, purezidenti wa kampani ya Nintendo, Satoru Iwata wakafumiska limoti yakulongozgera kachipangizo kaphya kakuseŵelera magemu ako kampani iyi yafumiska kakuchemeka Nintendo Revolution .
Limoti iyi yikukozgana na limoti ya TV, ndipo yikugwiliskira ntchito masensa ghaŵiri agho munthu wakuŵika pafupi na TV kuti pa sikilini papangike makona ghatatu.
Ichi chikovwira awo ŵakuseŵera kuti ŵalongozgenge gemu na vinthu vya mu gemu ya vidiyo mwa kwendeska waka limoti iyi muchanya.
Giancarlo Fisichella wakatondeka kunyoloska galimoto yake ndipo wakalekezgera panthowa chipharizgano ichi chati chayamba waka.
Fernando Alonso uyo ŵali timu yimoza, ndiyo kanandi wakadangiranga pa chipharizgano ichi, kweni wakalekezgera panthowa pamanyuma pa kuyima kuti wamweske mafuta, panji chifukwa chakuti tayara lakunthazi lakumalyero likavwalikika makora yayi.
Michael Schumacher wakalekezga chiphalizgano ichi pati pajumpha nyengo yichoko waka kufuma apo Alonso wakalekera, chifukwa visulo ivyo kukunjira matayala vikanangika apo ŵakagandananga mu chipharizgano ichi.
Kuyana na mazgu ghakulembeka agho wakayowoya panyengo ya nkhani, iyo wakati "Msungwana uyu ngwakutowa chomene ndipo nayo wakwimba makora.
Nkhankhwaskikanga chomene nyengo yose iyo tikayezgeleranga pa chinthu ichi, kufumira pasi pa mtima wane.
Pakati pajumpha maminiti panji 3 kufuma apo chombo ichi chikanyamukira, kamera iyo chikaŵa nayo yikalongora tuviduswa tunandi tukupanthuka ku thanki ya mafuta.
Kweni tukughanaghanirika kuti tukapangiska suzgo lililose yayi ku chombo ichi.
Mulara wakuwona maulendo gha vyombo ku NASA, N. Wayne Hale Jr. wakati tuviduswa utu tukawa "pamanyuma pakuti nyengo iyo tikufipa mtima yajumpha."
Pakati pajumpha maminiti ghankhondi kufuma apo chikondwelero ichi chikayambira, chimphepo chikamba kuputa, miniti yimoza yati yajumphapo, chimphepo ichi yikamba kuchimbira makilomita 70 pa ora... mbwenu vula yikamba kuwa, kweni yikaŵa yikulu chomene kweniso yankhongono mwakuti yikagwazanga pa thupi nga ni sindano, pamanyuma vula ya malibwe yikamba kuwa, ŵanthu ŵakawopa na kwamba kuchemerezga, kweniso kugandanagandana.
Nkhamanya yayi uko munung'una wane na mubweizi wake ŵanjilira, ndipo mu nthowa mukaŵa ŵanthu ŵaŵiri ŵakupendera ŵakakhala pa tunjinga twawo, ŵanthu ŵakaŵadukanga waka na kuŵakankhizga," ndimo wakayowoyera Armand Versace.
NHK yikapharazgaso kuti makina ghakupangira nkhongono ya nyukiliya gha Kashiwazaki Kariwa mu boma la Niigata ghakagwiranga ntchito makora waka.
Kampani ya Hokuriku Electric Power Co. yikapharazga kuti palije icho chanangika chifukwa cha chindindindi kweniso kuti makina ghake gha nambala 1 na 2 gha nkhongono za nyukiriya gha ku Shika ghakajalika.
Malipoti ghakulongora kuti nyumba zakukwana 9400 mu chigaŵa ichi pasono zilije maji ndipo zakukwana pafupifupi 100 zilije magesi.
Misewu yinyake yanangika, maulendo gha sitima zapamtunda ghatimbanizgika mu vigaŵa ivyo kwachitika chindindindi ichi, ndipo chiŵanja cha ndege cha Noto Airport mu boma la Ishikawa chichali chakujara.
Bomba limoza likaphulika kuwalo kwa ofesi ya gavanara.
Mu maora ghaŵiri, mabomba ghanyake ghatatu ghakaphulika pafupi na maofesi gha boma.
Malipoti ghanyake ghakuti pali kufwa ŵanthu ŵankhondi na ŵatatu, ndipo lipoti lakufuma ku boma likuti ŵanthu ŵakupwetekeka ŵakukwana 30; kweni chiŵerengero chaumaliro chikumanyikwa dankha yayi.
Asidi wa cyanuric na vinthu vyakupangira mapulasitiki vikasangika mu matuzi gha viŵeto ivyo vikafwa vyati vyarya chakurya icho kukaŵa vinthu ivi.
Ŵakusandasanda ŵa pa Yunivesite iyi ŵakati para vinthu viŵiri ivi vyasazgika pamoza, vikupanga tumabora uto tungajara ziso kuti zileke kugwira makora ntchito.
Ŵakusandasanda aŵa ŵakasanga tumabora utu mu matuzi gha chona ndipo mukaŵaso vinthu vyakupangira mapulasitiki na asidi wa cyanuric.
Tunthu uto tukaŵa mu tumabora utu tukuyana na uto tukasangika mu matuzi gha viŵeto ivyo vikafwa ŵati ŵayaniska ivyo vikaŵa mu matuzi, pa chingerezi infrared spectroscopy (FTIR).
Nkhumanya yayi usange mukumanya panji yayi, kweni katundu munandi wakufuma ku Central America wakunjira mu charu ichi kwambura kuutchaja msonkho.
Kweni katundu withu wakukwana makhumi ghankhondi na ghatatu pa handiredi yiliyose wakutchajika msonkho mu vyaru vya ku Central America.
Ichi ntchakupulikikwa yayi; ntchakwonekerathu kuti urunji palije.
Icho nkhuphalira ŵanthu ntchakuti ivyo tikumuchitirani ndivyo namwe mutichitirenge.
Gavanara wa California Arnold Schwarzenegger wasayinira dango lakukanizga kuguliska panji kuchitiska renti ŵana magemu gha vidiyo agho muli vyakupwetekana panji vyakukomana.
Dango ili likuti magemu gha vidiyo agho muli vyakupwetekana panji vyakukomanga agho ghakuguliskika mu California palembekenge kuti "18" ndipo uyo waguliska mwana wapikenge chilango cha kulipira ndalama zakukwana $1000 pa mulandu umoza.
Director of Public Prosecutions, Kier Starmer QC, mulenji uwu wapharazga vya kweruzgika kwa Huhne na Pryce.
Huhne wathura pasi udindo ndipo uyo wanjirenge mu malo ghake nga Nduna ni Ed Davey MP. Norman Lamb MP wakulindizgika kuti ndiyo waŵenge Nduna ya vya Malonda, pa malo gha Davey pandanjire waliyose.
Huhne na Pryce ŵamuwonekera ku Khoti Lichoko la ku Westminster pa Febuluwale 16.
Awo ŵakafwa ni Nicholas Alden, wa vyaka 25, na Zachary Cuddeback, wa vyaka 21. Cuddeback ndiyo wakendeskanga basi iyi.
Edgar Veguilla wakaŵa na vilonda mu mawoko na mu muskati apo Kristoffer Schneider wakukhumbikwira opareshoni ya kunozgaso nkhope yake.
Futi ya Uka yikatondeka kugwira ntchito apo wakalaziska pa mutu wa munthu wachinkhondi. Schneider wakupulika ulwilwi nyengo zose, njiso limoza likulaŵiska yayi, chigaŵa chinyake cha bwaza lake chili kufumako ndipo nkhope yake ŵali kuchita kuyinozgaso na visulo.
Schneider wakapeleka ukaboni wake kwizira pa vidiyo kufuma ku malo gha ŵasilikari gha USAF mu chikaya chake.
Padera pa maseŵera gha pa Chitatu, Carpanedo wakachitako chipharizgano chakuchimbira mu maseŵera ghaŵiri gha mu Chipharizgano ichi.
Maseŵera ghake ghakwamba ghakaŵa gha kuskeneneka pa chiwuvi mwakuzingilira tumapolo, apo wakatondeka kufika kuumaliro pa kuchimbira kwake kwakwamba. Ŵakuseŵera 36 pa 116 nawo ŵakatondeka kufika kuumaliro pa kuchimbira kwakwamba mu chipharizgano ichi.
Mu chipharizgano chake chinyake, chakuchemeka Giant Slalom, wakaŵa pa nambala 10 mu gulu la ŵanakazi ŵakuskeneneka pa chiwuvi chakukhala pasi ndipo para maminiti ghose agho wakachimbira ghasazgika pamoza ghakukwana 4:41.30, wakachedwa na maminiti 2:11.60 kwa uyo wakaŵa pa malo ghakwamba Claudia Loesch waku Austria ndipo wakachedwa na maminiti 1:09.02 kwa uyo wakaŵa pa malo ghachinkhondi na chinayi Gyöngyi Dani wa ku Hungary.
Ŵakuseŵera ŵanayi mu gulu la ŵanakazi awo ŵakuskeneneka chakukhala pasi pa chiwuvi ŵakatondeka kumalizga kuchimbira, ndipo ŵakuseŵera 45 pa 117 mu chipharizgano cha Giant Slalom ŵakachita makora yayi pa chipharizgano ichi.
Ŵapolisi ŵa ku Madhya Pradesh ŵayisanga kopyuta ya mu mawoko na foni ya mumawoko iyo yikibika.
Wachiŵiri kwa Mulara wa Ŵapolisi, General D K Arya wakati, "Takaka ŵanthu ŵankhondi awo ŵakakolelera mwanakazi wa ku Switzerland ndipo tayisanga kopyuta yake ya mu mawoko na foni yake ya mu mawoko". 
Mazina gha awo ŵali na mulandu uwu ni Baba Kanjar, Bhutha Kanjar, Rampro Kanjar, Gaza Kanjar na Vishnu Kanjar.
Mulongozgi wa ŵapolisi Chandra Shekhar Solanki wakati ŵanthu aŵa ŵakawonekera panthazi pa khoti uku ŵajara chinthu kumaso.
Nangauli ŵanthu ŵatatu ŵakaŵa mu nyumba iyi apo galimoto yikagandako, kweni palije uyo wakapwetekeka.
Kweni dirayivara wakapwetekeka chomene ku mutu.
Msewu uwo mukachitika ngozi iyi ukajarika dankha kwakanyengo apo awo ŵakovwira pangozi ŵakafumiskanga dirayivara mu galimoto yiswesi ya Audi TT.
Pakakwamba, ŵakamugoneka ku chipatala cha James Paget Hospital ku Great Yarmouth.
Pamanyuma, ŵakamusinthira ku chipatala cha Addenbrooke's Hospital ku Cambridge.
Kufuma nyengo iyo, Adekoya wali ku Edinburgh Sheriff Court na mulandu wa kukoma mwana wake mwanalume.
Wali mu chitolokosi kulindilira kuti ŵamupanikizgire kuti wali na mulandu na kumweruzga, kweni ukaboni uliwose wa munthu uyo wakawona na maso ungatimbanizgika chifukwa chithuzi chake chathandazgika chomene.
Umu ndimo ŵakutemwa kuchitira mu vigaŵa vinyake vya ku UK kweni malango gha ku Scotland ngakupambanako nakuti makhoti ghawona kuti vithuzi ivi vyathandazgika chifukwa cha sankho.
Professor Pamela Ferguson wa pa Yunivesite ya Dundee wakati "ŵamutoramakani ŵakuchita chinthu chakofya usange ŵakuthandazga vithuzi vya ŵanthu awo ŵakuŵaghanaghanira kuti ŵali na mulandu."
Crown Office, iyo yikulaŵilira umo milandu yikweruzgikira, yaphalira ŵamutoramakani kuti paŵavyenge vya kuyowoyaposo pa nkhani iyi mpaka pa zuŵa la kumupanikizgira ivyo wali kubuda.
Chikalata ichi, kuyana na ivyo vyavumbukwa, chizamuyowoya vya mphaka izo ŵakugazgana, izo charu cha Palestine chikukhumba pakutolera umo zikaŵira pambere nkhondo ya ku Mideast ya mu 1967 yindachitike.
Nkhani zinyake izo zili mu chikalata ichi ni zakukhwaskana na munthazi mwa msumba wa Jerusalem uwo vyaru vyose viŵiri vikuwuwona kuti ngutuŵa ndiposo nkhani yakukhwaskana na chidikha cha Jordan.
Charu cha Israel chikukhumba kuti ŵasilikari ŵasangikengesangikenge mu dambo kwa virimika khumi usange phangano lazomerezgeka apo ŵararawalala ŵa ku Palestine ŵakuzomerezga kuukamo kwa virimika vinkhonde pera.
Ŵakuwombera futi awo ŵakaŵa ŵakusazgirapo pa kuyezgerera kukoma nyama zambura kukhumbika wakarongezgekanga na awo ŵakuwonerera nyama za mu thondo, apo kuyezgerera uku kukaŵanikirikanga makola para kukufiska urato wakhe.
Pa kuteŵetera lumoza na NPWS na bungwe la masoŵero gha kuwombera futi ya ku Australia (NSW), ŵamanyi ŵakujipereka ŵakalembeka ntchito pasi pa pulogalamu ya kuŵamba ya awo wakuchita ma masoŵero gha kuwombera futi.
Malingana na Mick O'Flynn, murongozgi wa kupwerere vya chilengiwa na vya mbiri yakale pamoza na NPWS, wayowoya kuti ŵakuwombera futi ŵanayi awo wasoleka kuti ŵakawombere nawo pakudanga ŵapokera chivikiriro na chisambizgo chakukwanira makola ghene.
Martelly wakarapizga mphara yiphya ya visola (CEP) ya wanthu wankhonde na wanayi mayiro.
Iyi ni mphara ya chinkhonde ya visola ya Martell mu virimika vinayi.
Mwezi wamara gulu la kwimirira makani gha kukhwaskana na mrongozgi wa charu wakate nkhuweme kuti mphara ya visora ghakale yithure nkhanira pasi udindo nga ni nthowa yimoza ghakukankhira charu ku visora viphya.
Gulu la kwimirira makani gha kukhwaskana na mrongozgi wa charu kukawa kuzgorapo kwa Martellu pa viwawa ivyo vikaŵa palipose kususkana na boma ivyo vikamba mu October.
Viwawa vya nyengo zinandi vyachitikanga chifukwa cha kutondeka kuchitiska visola, kufuma 2011.
Ma iPod yambura kugwira ntchito makola pafupifupi 60 yayowoyeka kuti yakuthukira chomene, ivyo vyambiska moto wakukwana unkhonde na umoza kweniso ŵanthu ŵanayi ŵawocheka pachoko waka.
Unduna wa vya chuma, malonda, na makampani wa ku Japan ukayowoya kuti ukumanya vya ngozi 27 za kukhwaskana na makina agha.
Sabata yamara, METI yikaphara kuti Apple yikamanyiska unduna uwu za kusazgikirapo kwa kuthukira chomene kwa makina agha kwakukwana 34, ivyo kampani iyi yikati ni vyambura kofya chomene." 
Unduna uwu ukazgorapo pakuyowoya kuti kusintha kwa dazi ilo kampani ya Apple yikwenera kupereka lipoti lake nkhwakudandauliska chomene."
Cindindindi cikajumpha ku Mariana pachinkhondi na mulenji nyengo ya 07:19, iyo ni 11.19 usiku pa nyengo ya ku Malawi na Zambia.
Ofesi yakuwona vya ngozi ya Northern Marianas yati palije katundu uyo wanangika mu caro ico.
Ndiposo wupu wakupereka ntchenjezgo zakukhwaska maji ghakusefukira wa Pacific Tsunami Warning Center wanguti palije vilongolero vyakuti kuŵenge maji ghakusefukira.
Munthu munyake uyo wakagwirapo ntchito yaupolisi wakola uzga ŵalendo ŵakuwona malo ŵakufumira ku Hong Kong pakuphanga basi yawo mu msumba ukulu wa m’caru ca Philipines wa Manila.
Roland Mendoza wakalasa futi yake ya M16 ku ŵalendo awo ŵakwendanga kukawona malo na vinyake.
Ŵanthu ŵanji awo ŵakakoleka na vigaŵenga ŵathaskika ndipo kwamanyikwa kuti ŵanthu ŵankhondi na yumoza ndiwo ŵafwapo.
ŵanthu awo ŵakakoleka uzga ŵankhonde na yumoza, ŵanji ŵakaŵa ŵana na ŵacekulu, ŵakamasulika pamoza na ŵakujambula vithuzi ŵaku Filipino.
Ŵanthu ŵakujambula vithuzi, pati pajumpha kanyengo, ŵakatola malo gha m'cekulu uyo wakaluta dankha ku cimbuzi. Mendoza wakalasika.
Liggins wakalondezge mu manyuma mwa ŵa wiske ndipo wakanjira ntchito ya ku chipatala.
Wakasambizgika kuŵa muzamba ndipo wakamba kuteŵeta pa chipatala cha boma cha ŵanakazi cha Auckland mu 1959.
Apo wakateŵetanga pa chipatala ichi Liggin wakamba kusandasanda vya kukhwaskana na vyakuŵaŵa pakubaba mwana ivyo vikwambanga luŵiro, ivi wakachitanga pa nyengo yakhe.
Kusandasanda kwakhe kukarongola kuti para makhwala yangapika yangachimbizga kukhwima kwa mapapo gha ka mwana kambura kuwako.
Xinhua wakaphara kuti ŵakusandasanda ŵa boma pa chitatu ŵakasanga vipangizgo viŵiri 'bokosi lifipa' ivyo vikutepa kachitiro ka ndege apo yili muchanya.
Wamasoŵero gha kuchuchuruskana ŵanyakhe ŵakapereka viwongo kwa Luna.
Tommy Dreamer wakati "Luna wakawa Fumukazi yakuruska. Mulaŵiliri murara wane wakudanga. Luna wakatayika pa usiku wa mwezi uwiri. Nchapadera nga ndiyo. Mwanakazi wakulimba mtima." 
Dustin "Goldust" Runnels wakayowoyapo kuti "Luna wakaŵa wakuzizwiska nga ndi ine…panji kuruskaso…nkhumutemwa ndipo nditimusoŵenge…nkhugomezga wali malo ghaweme."
Pa ŵanthu 1,400 awo ŵakapeleka maghanoghano ghawo pambere visora vya ŵimiliri ŵa mphara ya malango vya mu 2010 vindachitike, chiŵelengero cha awo ŵakakana kuti charu cha Australia chiwusikenge na purezidenti chikakwera na ŵanthu 8 pa handiredi kufuma mu 2008.
Uyo wakakolerangapo mpando wa Nduna Yikuru Julia Gillard wakayowoya pa ungano wa kunyengelera ŵanthu pa visora vya ŵimiliri ŵa mphara ya malango vya mu 2010 kuti wakugomezga kuti charu cha Australia chikwenera kuzakawusika na purezidenti para muwuso wa Fumukazi Elizabeth II wazakamara.
Ŵanthu 34 pa handiredi yiliyose awo ŵakapelekapo maghanoghano ghawo ŵakakolerana nayo, ŵakati ŵakukhumba kuti Fumukazi Elizabeth II yiŵe fumu yaumaliro ya charu cha Australia.
Kufumba maghanoghano gha ŵanthu kukati kwafika pa chinyina, ŵanthu 29 pa handiredi yiyose awo ŵakafumbika ŵakugomezga kuti charu cha Australia chikwenera kwamba kuwusika na purezidenti mwaluŵiro, apo ŵanthu 31 pa handiredi ŵakugomezga kuti charu cha Australia chikwenera yayi kuŵa na purezidenti.
Uyo wakawina medulu yagolide pa maseŵera gha Olympic uyu wakeneranga kuskamba mamita 100 na mamita 200 mu chipharizgano icho wakuseŵera waliyose wakuseŵera yeka (freestyle) kweniso mu maseŵero ghatatu ghakuchitira lumoza na timu yake gha vyaru vya mu Commonwealth, kweni vikawoneka kuti wangakwaniska yayi chifukwa chakuti wakadandauranga muthupi.
Wakatondekanga kumwa munkhwara wakuchepeska ulwirwi chifukwa ngwakukanizgika pa maseŵera agha.
Pa Janyuwale 25, Curtis Cooper, uyo ni nkhwantha ya samuzi kweniso yakumanya vya makompyuta pa Yunivesity ya Central Missouri, wakabowozga nambara yikuru chomene yakumanyikwa pasono, iyo panganjira nambara yiliyose yayi kuwuskako 1 na mambara iyo yenecho.
Kukwambilira kwa Febuluwale, ŵanthu ŵanandiko ŵakayezga kuyisanda nambara iyi mwa kugwiliskira ntchito mabuku na mapulogiramu gha pa kompyuta ndipo yikapharazgika pa Chiŵiri.
Nyenyezi zamuchira ndizo panji zikatumizga maji pa charu chapasi pamoza na vundira iyo yingapanga vyakurya vyakuzenga thupi na kukovwira kuti paŵe umoyo.
Ŵasayansi ŵakugomezga kuti ŵapulikiskenge umo mapulaneti ghakupangikira, chomenemene umo Charu chikapangikira, pakuti nyenyezi zamuchira zikagandana na Charu Chapasi mu nyengo yakale.
Cuomo, uyo wali na vyaka 53, wakayamba mulimo wake nga gavanara kukwambilira kwa chaka chino ndipo mwezi wamara wakasayinira dango lakuzomerezga nthengwa za pakati pa ŵanakazi panji ŵanalume ŵekhaŵekha.
Iyo wakati mahumuhumu agha ni "dyali waka kweniso mbuzereza". 
Vikupulikikwa kuti wazamupharizgana nawo pa visora vya purezidenti mu 2016.
Wupu wa FAA ukuti pulojekiti yakuchemeka NextGen yovwirenge kuti ndege zendenge maulendo ghafupi na kuponoska magaloni ghanandi gha mafuta chaka chilichose kweniso kuchepeska mphepo ziheni mu mtambo.
Pulojekiti iyi yikugwiliskira ntchito makina ghakwendera setilayiti m'malo mwa nthowa zakale zakuŵika makina ghapasi, ivyo viwovwirenge awo ŵakulongozga ndege pa chiŵanja kuti ŵamanyenge makora uko ndege yikwenda na kupeleka uthenga waunenesko chomene kwa uyo ŵakwendeska ndege iyo.
Palije nthowa zinyake zakunyamulira ŵanthu izo zanozgeka ndipo sitima zapamtunda zakunyamura ŵanthu mu vikaya ziyimenge yayi pa Wembley, kweniso palije malo ghakwimikapo magalimoto panji kusungapo waka kuti ukwere basi panji sitima zapamtunda.
Kopa kuti magalimoto panji sitima zakunyamura ŵanthu vingazakachepa kukaŵapangiska kughanaghana kuti panji maseŵera agha ghazamuseŵereka kwambura ŵanthu kunjira mu sitediyamu, kwambura ŵakuchemelera timu iyi.
Kusanda uko kukapharazgika pa Chinayi mu magazini gha Science kukati papangika mitundu yiphya ya viyuni pa virwa vya Galápagos ku Ecuador.
Ŵakusanda ŵakufuma pa Yunivesite ya Princeton ku United States na pa Yunivesite ya Uppsala ku Sweden ŵakayowoya kuti mitundu yiphya iyi yikasintha mu miwiro yiŵiri pera, nangauli kumanyuma ŵakagomezganga kuti kusintha uku kukotora nyengo yitali kuti kuchitike, chifukwa cha kubabirana kwa pakati viyuni vya tchete (endemic Darwin finch), Sitche (Geospiza fortes), na viyuni ivyo vili kuchita kwiza vya mtundu wa mpheta (cactus finch), Nkhuzumweru (Geospiza conirostris).
Golide ŵangawumbira chinthu cha mawonekero ghalighose. Kweniso lingawumbika kuŵa tunthu tuchoko chomene.
Lingaguzika na kuŵa kawaya kachoko, ako kangalukika na kuposeka. Lingatimbika panji kuzingika nga ni malata.
Lingapangika kuŵa lipapati chomene, na kulibatika ku visulo vinyake. Lingapangika kuŵa lipapati chomene mwakuti nyengo zinyake likagwiliskikanga ntchito ya kutoweskera vithuzi vyakudinda pa mawoko mu mabuku ghakuchemeka "illuminated manuscripts".
Ivi vikuchemeka kuti chemical's pH. Mungagwiliskira ntchito maji ghakufuma ku kabichi muswesi kuti muyezge minkhwara yakupambanapambana.
Maji ghakufuma ku kabichi agha ghakusintha mtundu mwakuyana na munkhwara uwo uli ku ivyo mukuyezga, kwali kuli asidi panji beziki (alkaline).
Kukura kwa pH kukulongora unandi wa nkhongono ya Hydrogen (H uyo wali ku pH) mu munkhwara uwo mukuyezga .
Nkhongono za mu Hydrogen ni ma proton agho nkhongono zake zakuchemeka electron zili kufumiskikako (pakuti mu vinthu ivyo vikupanga Hydrogen mukuŵa proton yimoza na electron yimoza).
Vangani pamoza tuwufu twa vinthu ivi ndipo pamanyuma, na mawoko ghakunyewa kweniso ghakutowa, muwumbe kabola.
Kunyewa kwa mu mawoko ghinu kuchitenge vinthu vinyake kuwalo kwa bola ili, ivyo vimusekiskaninge ndipo bola ili liŵenge gwaa kuwalo.
Pafupifupi nyumba yiliyose mu msumba ya Harappa na Mohenjo-daro yikaŵa na chimbuzi chakugwejemura, icho chikathiranga viheni vyake mu mapayipi ghakupangika mwapachanya.
Mapayipi gha kale chomene ghakuyegha viheni ghali kusangika mu nyumba za mu misumba ya ku Minoa ya Crete na Santorini ku Greece.
Mu nyengo ya kale, kukaŵaso vimbuzi ku Egypt, Persia na China. Kale mu nyengo ya Ŵaroma, vimbuzi nyengo zinyake vikaŵanga mu mabafa agho waliyose wakaŵa mwanangwa kugwiliskira ntchito, umo ŵanalume na ŵanakazi ŵakaŵiranga lumoza kwambura kopana.
Para mwimbira munthu uyo wali pa mtunda wa mamayilosi masawuzandi na masawuzandi, ndikuti mukugwiliskira ntchito setilayiti.
Setilayiti iyo yili kuchanya yikupokelera ivyo mukuyowoya pa foni na kuvitumizgaso pasi nyengo yeneyiyo.
Makina agha agho ghakuzwetelera charu mumlengalenga ghakayegheka na chombo kuluta nayo kuchanya. Ŵasayansi ŵakugwiliskira ntchito matelesikopu kuchanya chifukwa mlengalenga wa pa Charu ukutimbanizga ungweru withu unyake ndiposo umo tikuwonera vinthu.
Pakukhumbikwa chombo chikuru utali wake kujumpha mafiti 100 kuti chikaŵike setilayiti panji telesikopu kuchanya.
Tayara lasintha charu mu nthowa yakukondweska chomene. Chinthu chikuru chomene icho tayara latichitira ntchakuti lapangiska kuti mendero ghaŵe ghapusu kweniso tendenge luŵiro.
Lapangiska kuti paŵe sitima ya pa mtunda, galimoto, na vinthu vinyake vyakwendapo.
Pakati pa ŵachona aŵa pali ŵachona ŵapakatikati awo ŵakurya nyama zikuruko nga ni kalulu, mbaŵala na mphoyo.
Paumaliro, pali ŵachona ŵanandi ŵachokoŵachoko (kusazgapo ŵazumbwe) awo ŵakurya twamoyo tunandi tuchokovichoko nga vibenene, mbeŵa, magwarawara panji mitondoli, na viyuni.
Chisisi cha chona waliyose chagona pa ivyo wakuchita, ntchito yapadera iyo chona uyo wakuchia iyo yikupagiska kuti waleke kulimbana na ŵachona ŵanyake.
Nkharamu mbachona awo ŵakutemwa chomene kwendera lumoza, zikukhala mu maguru ghakuru agho ghakuchemeka Genge.
Mu Genge la nkharamu mukuŵa nkharamu zilara zanalume kwambira pa yimoza mpaka zitatu izo pakuŵa paubali, kweniso nkharamu zanakazi zingakwana makhumi ghatatu ndiposo twana.
Kanandi, nkharamu zanakazi izi zikuŵa kuti mphaubali, yikuŵa mbumba yikuru iyo mukuŵa ŵakuru, ŵanung'una ndiposo ŵana.
Magenge gha nkharamu ghakuchita vinthu nga umo zikuchitira mphumphi panji ntcheŵe, nyama izo ntchakuzizika kuti zikuyana na nkharamu (kweni zikupambana na ŵachona ŵanyake ŵakuruŵakuru) pakuchita vinthu, kweniso ni zakofya chomene ku nyama izo zikukora.
Ingwe, iyo ni nkhwantha ya maseŵera, wangakwera khuni (nangauli wakumanya chomene yayi), wakuskamba, kuduka mtunda utali na kuguza chinthu na nkhongono izo zikuluska kankhondi za munthu wankhongono.
Ingwe wali mu gulu limoza (Genus Panthera) na nkhalamu, nyalubwe, na zukazuka. Nyama zinayi izi, izo zili mu gulu la Ŵachona ndizo zekha zikubangura.
Kubangura kwa ingwe kukuyana yayi na para nkharamu yabangura mwakuchemerezga, kweni kukupulikikwa nga ni mazgu agho ghachemerezgeka mwaukali.
Ŵazumbwe ŵakutemwa kurya nyama zichokozichoko. Ŵangakora ŵambwengu, njoka, mbeŵa na viyuni usange ŵangakwaniska. Pafupifupi nyama zose izo zumbwe wakukora zikuŵa zichoko pakuyaniska na iyo.
Ŵasayansi ŵakughanaghana kuti ŵazumbwe ŵakulondezga na kusanga nyama zakuti ŵarye (nyama izo ŵakukora) mwakuchita kunuska, kupumbizga pasi kuti ŵamanye uko zili.
Ŵangabeka makora chomene para kuli chisi pakusintha maso usiku, ndipo nawo ŵakwenda mwakujoŵelera chomene. Pakupenja nyama, ŵazumbwe ŵakujipanga kuti ŵakozganenge na malo agho ŵalipo ndipo pamanyuma ŵakuvumburuka na kudukira kumbwaka nyama.
Para gulu lichoko la vyamoyo (chiŵelengero chichoko waka) larekana na gulu likuru ilo likababikirako (nga para layambukira ku sirya linyake la mapiri panji mlonga, panji para laluta ku chirwa chiphya uko lingawerako bweka yayi) kanandi para lawera likuzakakhala nga umo likakhaliranga kale yayi.
Malo agho gulu ili likufikirapo sono ghakuŵa na nthowa zakupambanako zakusangira chakurya kweniso chipharizgano chikuŵa chikuru, ntheura gulu liphya ili likukhumbikwira kuŵa na maluso ghanyake panji kusintha nkharo kuti liŵe lankhongono pa chipharizgano ichi kuluska umo likakhaliranga pakwamba.
Gulu ilo likakhala likuŵa kuti lindasinthe, likwenera kulutilira kusanga nthowa ziphya zakakhaliro nga umo likachitiranga kale.
Para nyengo yajumphapo, apo gulu liphya ili likwamba kuzgoŵeranaso na ukhaliro uphya uwu, pachoko na pachoko likwamba kuwoneka mwakupambana na gulu likuru ilo likalireka.
Paumaliro, para pajumpha vyaka vikwi vinandi panji mamiliyoni, magulu ghaŵiri agha ghakwamba kuwoneka mwakupambana chomene mwakuti ghangachemeka yayi kuti ni mtundu umoza.
Ndondomeko yose iyi tikuyichema kuti speciation (kusintha kwa vyamoyo para pajumpha vyaka vinandi), icho chikung'anamura waka kuti kupangika kwa vyamoyo viphya. Speciation ntchinthu chambura kugwentheka ndipo ntchigaŵa chakuzirwa chomene pa nkhani ya kusintha kwa vyamoyo.
Vyakumera vikupanga mphepo ya okusijini (oxygen) iyo ŵanthu ŵakuthuta, ndpo vikuthuta mphepo ya carbon-dioxide iyo ŵanthu ŵakufumiska (iyo ŵanthu ŵakuthutira kuwaro).
Vyakumera vikupanga chakurya kufuma ku zuŵa kwizira mu nthowa yakuchemeka photosynthesis. Kweniso vikupeleka mufwiri.
Tikuzenga nyumba na vinthu vyakufuma ku vyakumera na kupanga malaya kufuma ku vyakumera. Vyakurya vinandi ivyo tikurya ni vyakumera. Kwambura vyakumera, mbwenu vinyama vifwenge.
Nyama yakuwoneka nga ni mitondoli yikuluyikulu iyo yikuchemeka 'Mosasaurus' pachizungu yikaŵa nyama yakofya chomene kuluska nyama zose izo zikurya zinyake. Yikawopanga nyama yiliyose yayi, kuwuskako ma mosasaurs ghanyake.
Mino ghapasi mu mulomo wake uwo ngutali chomene, ghakaŵa ghakuthwa nga ni lezara ndipo ghakaŵamo ghakujumpha 70. Kuchanya nako kukaŵa mino ghanyake ghanandi, kung'anamura kuti chilichose icho chinganjira mu mulomo uwu vya kuchimbira palije.
Tikumanya makora yayi, kweni chikwenera kuti chikaŵa na lulimi lwa mphanda. Chikaryanga ŵafulu ŵa mu maji, somba zikuruzikuru, mitondoli yikuluyikulu ya mumaji yinyake. Kweniso panji chikaryangaso ŵanthu.
Chikakolangaso chilichose icho chikanjiranga m'maji; Chinyama nga ni T. rex chingayana nacho yayi.
Nangawuli vyakulya vyawo vinandi vingaŵa vyakuti tikuvimanya makola, ŵaRoma ŵakagaŵananga vyakulya vyachilendo panji kuŵa na maphwando ya vyakulya ivo nyengo zinandi vikulyeka chara nga ni nguluŵe ya mthondo, nkhonyo, chiyuni cha chisukupiko chitali icho ikujitukumura, kweniso mtundu wa mbeŵa wakuchemeka dormouse
Mphambano inyakhe ikaŵa yakuti; apo ŵanthu ŵakavu na mwanakazi ŵakalyanga chakulya chawo apo wakhala mu mipando, ŵasambazi ŵakatemwanga kuŵa na maphwando pamoza uko ŵakafwasanga na kupumura apo wakalyanga vyakulya vyawo.
Vyakulya vya Ŵaroma vyakale vikaŵa vyakulya ivyo vikikiza ku Europe kufumira ku Amerika chara panji kufumira ku Asia cara mu vyaka vyakumasinda vya makhumikhumi.
Mwakuyerezgera, wakaŵavye tirigu, nesi tomato, nesi mphatata, nesi koko, ndipo palije ŵachiRoma chakale uyo wakalyapo nkhukundembwe.
ŴaBabuloni ŵakazengera chiuta wawo waliyose nyumba iyo yikatolekanga nga ndi nyumba yakukhalamo chiuta.
Ŵanthu ŵakizanga na sembe zakuzakapereka ku ŵachiuta ndipo ŵasofi ŵakapwerereranga vyakukhumbikira vya ŵachiuta kwendera mu maluso gha marango na viphikiro.
Nyumba yiliyose ya chiuta ikaŵa na baraza lakuzingirika na malinga ndiposo yikaŵa na malo ya mukati ghakupatulika nkhanira umo mukanjiranga ŵasofi pera.
Nyengo zinyakhe vigongwe vyakupatulika vyakawonekero nga ndi piramidi, vyakuchemeka ziggurats, vikazengekanga kuti viŵe lwande lwa nyumba za chiuta.
Pachanya pa chigongwe pakaŵa malo ghakupaturika nkhanira ya chiuta.
Munyengo yakuthukira ya ku Middle East, nyumba zikaŵanga zakuzirwa viŵi chara.
Ukhaliro unandi wa mbumba ya chiHeberi ukachitikiranga pa mtandasanya.
Ŵanakazi ŵakaphikiranga pa luŵaza; malo ghakuguliskirapo vinthu ghakawa mathebulo ayo yakalazganga ku msewu. Libwe likagwiriskikanga ntchito ya kuzengera nyumba.
Mu charu cha Kanani mukawavye nkhorongo zikuru, ntheura nkhuni zikaŵa zakudura chomene.
Greenland wakaŵa na ŵanthu patalipatali. Mu vidokoni vyakupharika na awo ŵakababikira ku Norway ŵakuyowoya kuti Erik muswesi wakawa wamikori kufuma mu charu cha Iceland chifukwa cha kukoma, ndipo apo wakendanga cha ku manjiliro gha dazi, wakasanga charu chakubiriŵira ndipo wakachithya Greenland.
Kweni kuŵika kumphepete ivyo wakasanga, mafuko ya Eskimo yakakhalanga kale kuko pa nyengo iyo.
Nanga wuli charu chiri chose chikaŵa na ukhaliro wa ku Scandinavia, pakaŵa vyakulekana vinadi pakati pa ŵanthu, ŵakaronga, maluso na mbiri ya Denmark, Sweden, Norway na Iceland.
Para ulikuwonererapo kanema wa National Treasure, ungaghanaghana kuti mapu gha uko kuli vinthu vyakuzirwa ghakalembeka kumasinda kwa chikarata cha chimanyisko cha ufulu wa charu cha Amerika kufuma ku ulamuliro wa Britain.
Kweni, uwo mbunenesko chara, nangauli kumasinda kwa chikalata kuli kulembaka chinthu chinyakhe, ni mapu ya uko kuli vinthu vyakuzirwa chara.
Icho chikalembeka kumasinda kwa chikarata cha chimanyisko cha ufulu wa charu cha Amerika kufukuma ku ulamuliro wa Britain yakaŵa mazgu "chimanyisko chakwambirira cha ufulu wa charu cha Amerika kufukuma ku ulamuliro wa Britain pa dazi la 4th July 1776. Mazgu agha gha/yali pasi pa chikarata ichi, ndipo yali kulembeka mwakulazga pasi.
Apo palije uyo wakumanya uyo wakalemba mazgu agha, vikumanyikwa kuti kale kale mukaŵiro kakhe, chikarata chikuru chakukozgana na chikumba cha mberere (utali wa 29¾ inchesi, usani wa 24½ inchesi) chikazingikanga pakuchisunga kwakhe.
Ntheura, ntchambura kukayikiska kuti mazgu agha yakaŵikikapo waka nga ni chimanyisko.
Pa dazi lakwamba la kudeka kwa ŵasilikari ŵa vyaru vinyakhe mu Normandy awo ŵakovwiranga France kurwa nkhondo na German na nkhondo izo zikarondezga kwiza kwa ŵasilikari aŵa kukawombola ku mpoto kwa France, kweni ku mwera kwa France kukaŵa kundawomboleke.
Uyo wakawusanga wakaŵa "Vichy" French. Aŵa ŵakaŵa ŵanthu ŵa chiFrench awo ŵakapanga mtende na ŵaGeremani mu 1940 ndipo ŵakagwiranga ntchito lumoza na warwani ŵawo awo ŵakanjira mu charu chawo kuzakawatonda mwakuti ŵarwane nawo.
Pa 15 August 1940, ŵasilikari ŵa vyaru vyakovwira France ŵakanjira kuya karwa ku mpoto kwa France, kunjira uku kukachemekanga "Oparation Gragoon".
Mu masabata ghaŵiri pera, ŵasilikari ŵa vyaru vya America na France ŵakawombola chigaŵa cha ku mwera kwa charu cha France ndipo ŵakalazganga ku Germany
Civilization' ni gulu la ŵanthu laku ŵa na ukhaliro wakhe uwo ukuchitika na ŵanthu ŵanandi awo ŵakukhala na kugwira ntchito lumoza, ni gulu la ŵanthu laku ŵa na ukhaliro wakhe na wakhe.
Lizgu lakuti 'civilization' likufuma ku lizgu la chiLatin 'civilis' kung'anamula ŵanthu bweka ŵa mu charu, ayo yakulingana na mazgu yakuti 'civis', kung'anamula wenekaya, kweniso 'civitas' kung'anamula msumba panji msumba wa charu wakuŵa na urongozgi wa kujiyimira pa wekha, ndipo ichi chikurongosoraso ukulu wa gulu la ŵanthu ŵakukhala malo agho.
Misumba ya kujiramulira yikupanga vyaru. Magulu gha ŵanthu yakuŵa na ukhaliro wakhe na wakhe chikung'anamula kutulutirira kwa umanyi mu miwiro yose, ukhaliro wa gulu la wanthu uwo ukuŵapo kwa nyengo kwambura kumala ndipo ukuleka chimanyikwiro kweniso ukutandazgika.
Magulu ghachoko ghachoko gha ŵanthu ghakuwa na ukhaliro wawo ghakumala kwambura kuleka mbiri ya ukaboni ndipo ivi vikutondeska kuti ghatoleke nga ndi magulu gha ŵanthu ghakuŵa na ukhaliro wakhe agho ghakaŵapo nyengo yinyakhe kweniso ku malo kunyakhe.
Munyengo ya nkhondo iyo yikapangiska vinthu kusintha, vigaŵa vya charu vyakukwana khumi na vitatu vikapanganga boma lakwambirira ilo likaŵevye nkhongono—likaŵa pera na nkhumano ya ŵimiriri ŵa mu vigaŵa yakuchemeka Congress—pasi pa chikalata chakuzomerezga umoza wa vigaŵa chakuchemeka Articles of Confederation.
Nkhumano ya ŵimiriri ŵa mu vigaŵa yakuchemeka Congress yikasoŵevye nkhongono iliyose kuti ikakamizge msonkho, ndipo chifukwa chakuti pakaŵevye munthavi wa ŵarara ŵa boma awo ŵakwendeska malamulo gha charu panji munthavi wa ma khoti, Congress ikagomezganga ŵa ma udindo ŵa vigaŵa, awo nyengo zinandi ŵakakorerananga chara kuti ŵakakamizga malamulo yawo yose.
Likawevyeso nkhongono ya kusintha malamulo gha msonkho kweniso msonkho wa pakati pa vigawa wa kunjizgira na kufumyisira katundu.
Chikalata chikakhumbikanga kuzomerezgana kwa umoza kufumira mu vigaŵa vyose pambere chindasinthike ndipo vigaŵa vikapepuzganga boma mwakuti ŵimiriri ŵawo ŵakizangako chara nyengo zinandi.
Gulu la bola la malundi la Italy, pamoza na gulu la bola la malundi la German ni gulu la chiwiri lakuchita makola chomene pa charu cha pasi ndipo ndilo likatora nkhombo gha kupharana pa zgaro za bola la malundi pa charu chose ya FIFA mu 2006.
Zgaro zakutemweka chomenene ku vigaŵa vya ku Mpoto ni zgaro za bola la malundi, basketball, volebo, water-polo, fencing, rugby, kutchova njinga, ice hockey, roller hockey na kupharizgana kutchika magalimoto.
Zgaro za mu chiwuvi zikutemweka chomene mu vigaŵa vya ku Mpoto, ndipo ŵanthu ŵa ku Italy nawo ŵakutolapo lwande pa vipharizgano vya pakati pa vyaro kweniso pa vipharizgano vya Olympics.
Japans wali na virwa pafupifupi 7, 000 (chikuru chomene ni Honshu), ivyo vikupangisa Japan kuwa chirwa cha chinkhondi na chiwiri pa kuwa chikuru chomene mu charu chose!
Chifukwa chakuwundana kwa virwa ivyo Japan ili navyo, pa kaghanaghaniro ka kawiro ka malo gha mu charu cha pasi, Japan nyengo zinandi ikuchemeka kuti "archipelago"
Kwamba kwa Taiwan kukufuma mu manyuma mu virimika vya 1500 apo ŵakwendeska ngaraŵa ŵa ku Europe awo ŵakajumphanga wakalemba zina la chirwa kuŵa Ilha Formosa, panji chirwa chakutowa.
Mu 1624, kampani ya ku India ya Dutch East yikaŵikako malo ghakuteŵeterapo ku mwera cha kumanjiriro gha dazi kwa Taiwani, ndipo yikambiska kusintha kwa machitiro gha ulimi wa mbeu zakale izo zikambirira zene izo kukufuma ufu kweniso ŵakalemba ntchito ŵateŵeti ŵa ku China kuti ŵateŵete mu minda yawo ya mpunga na mijuŵa.
Mu 1683, ŵasilikari ŵa ŵarongozgi ŵakulondezgana ŵa mbumba ya Qing (1644-1912) ŵakapoka vigaŵa vya mu mphepete mwa nyanja vya ku mafumiro gha dazi na ku mpoto kwa Taiwan na kupharazga kuti Taiwan ni malo gha ufumu wa Qing mu 1885.
Mu 1895, pamanyuma pa kutondeka mu nkhondo yakwamba ya Sino-Japanese (1894-1895,) urongozi wa mbumba ya Qing ukasayinira kukolerana kwa Shimonoseki, icho chikapangiska kuti ŵapereke urongozgi wawo pa charu cha Taiwani ku charu cha Japan, icho chikawusa chirwa ichi mpaka 1945.
Machu Picchu yili na vyakuzenga vikuruvikuru vittatu ivyo mazina ghakhe ni Intihuatana, nyumba ya chiuta wa dazi, na chipinda cha vidangazi vitatu.
Vyakuzenga vinandi ivyo vikusangika ku umaliro wa chinyumba ichi vilikuzengeka kuti vipereke chithuzithuzi chiweme kwa ŵalendo na umo chinyumba chenekocheneko chakwambirira chikawonekeranga.
Pakufika 1976, chigaŵa chakukwana makhumi ghatatu cha Machu Picchu chikawezgeskekerapo ndipo kuwezgereska kukurutirira mpaka muhanya uno.
Mwa chiyerezgero, chithuzi chakumanyikwa chomene mu charu chose icho chilikujambulika na kamera ntcha 35 mm, icho chikaŵa chikuru chomene ku umaliro kwa nyengo iyo makamera yakagwiriska ntchito mukhwala pa pepala pakujambula vithuzi.
Yakupangika nipera mpaka muhanya uno, kweni yakugwiritsika ntchito chomene chara kuyaniskana na makamera ayo yakujambura vithuzi na kanema kwambura kugwiriska ntchito pepala la munkhwala.
Vithuzi va 35 mm, vikutimbanizga pachoko waka, 36 mm mu ufupi na 24mm mu utali.
Kukolerana kwa ufupi na utali kwa chithuzi cha ukuru uwu (kugaŵa na 12 kuti tisange kukolerana kwa manambala yachoko chomene) ntheura ni 3:2.
Mitundu yinandi ya vithuzi (mtundu wa APS, mwakuyerezgera) yikuyana waka panji yikuwa kufupi na kukolerana kwa ufupi na utali kwa.
Dango ilo likugwiriskika ntchito uheni chomene kweneso kupepukiskika ni dango la vigaŵa vitatu. Dango ili likurongozga kuti chithuzi chikwenera kujamburika mwakuti uthenga wakuzirwa ukuwoneka makola.
Dango ili likuyowoya kuti malo yawemi chomene yakuŵikapo uthenga wenekoweneko wa chithuzi ni apo mizere iyo yikudumura chithuzi mu vigaŵa vitatu yikukumana, vigaŵa ivi vikudumulika na mizere yakufuma kuchanya kufika pasi kweniso na mizere yakugona.
Pa nyengo iyi ku Europe, Tchalitchi la Katorika, ilo likasambazga chomene kweniso likaŵa na mazaza ghanandi, ŵanthu ŵakayamba kulisandasanda.
Kwa vyaka vyakujumpha chiwi chimoza, mpingo Wachikhristu wawovwira kuti vyaru vya ku Europe viŵe vyakukolelerana nangauli vikupambana viyowoyero na chikhaliro.
Ulamuliro wawo ukakhwaska munthu waliyose, kwambira mafumu mpaka ŵanthu bweka.
Chigomezgo chikuru cha Ŵakhristu tchakuti chuma chikwenera kugwiliskika ntchito kumazgira masuzgo na ukavu kweniso kuti chilato chikuru cha zithero izo zikupelekeka ku tchalitchi ntchenechichi.
Likuru la mpingo uwu laŵa ku Rome kwa vyaka vyakujumpha chikwi, ndipo mazaza ghawo na kayendeskero kawo ka ndalama vikapangiska ŵanandi kujifumba usange chipulikano chawo chikalondezgekanga.
Maurwani yati yamba waka, Britain ikajara nthowa ya pa nyaja pakugwiriska ntchito ŵasilikali ŵa pa maji na chakurata chakuti ŵatondeske German kupokerera katundu waliyose chomene chomene katundu wa nkhondo.
Unozgero uwu ukafiska chakurata chakhe, ukalekeska kwiza kwa katundu wa nkhondo kweniso katundu wa ŵanthu bweka, nangauli kujara kwa nthowa ya pa maji ya German kukasuskana na marango yakuzomerezgeka gha pakati pa vyaru ayo yakaŵikikako na kukolerana kwa pakati pa vyaru mu virimika vya kumanyuma.
Britain ikaŵika mahomwa yakupantha mu maji ayo yakugwiriskika ntchito na vyaru vinandi na chakurata cha kundoska ngaraŵa iliyose kunjira pa chigaŵa chilichose cha pa nyanja, ivi vikiziska chofyo na pa ngaraŵa izo zikaŵa za nkhondo chara.
Pakuti pakaŵa kuzgorapo kuchoko pa unozgero uwu, German ikalindizganga zgoro leneriro ku wasilikari wakhe ŵa pa maji.
Munyengo ya mu ma 1920, maghanaghano ya wenekaya ŵanandi na vyaru yakaŵa yakuti nkhondo ni nthowa yiwemi chara yakumaliskirwa kususkana kweniso maghanaghano yakukhala pa yekha pa yeka.
Pamanyuma pakuwona vyakofya vya nkhondo na uchitiro wa nkhaza wambura kulongora umunthu munyengo ya nkhondo yakwamba ya charu chose, vyaru vikakhumba kuti va nthena ivi vingachitikangaso chara munthazi.
Mu 1884, Tesla wakasamukira ku United States of America kuti wakazomere ntchito na kampani ya Edison mu msumba wa New York.
Wakafika mu US na ndalama zake zakukwana masenti ghanayi, buku la ndakatulo, na kalata ya ukaboni kufumira kwa Charles Batchelor (bwana wake wa ku ntchito yakhe ya pakwamba) kuruta kwa Thomas Edison.
China wakale wakaŵa na nthowa yakhe na yakhe ya kulongorera kupambana kwa nyengo; nyengo iliyose ya China panji mbumba iliyose iyo yikawusana ukaŵanga ufumu wakupambana na unyakhe.
Kweniso pakati pa ufumu wa mbumba uliwose pakaŵanga nyengo ya kugawanika kwa vigaŵa. Nyengo yakumanyikwa chomene ya ivi ikaŵa nyengo yakupambana ya ma ufumu ghatatu ayo yakachitika kwa virimika 60 pakati pa ufumu wa mbuna ya Han na Jin.
Mu nyengo izi nkhondo zakofya zikachitika pakati pa ŵarongozi ŵakumanyikwa awo ŵakarwa nkhondo chifukwa cha chizumbe.
Ma ufumu agha yakaŵa yamoza mwa nyengo iyo ŵanthu ŵakafwa chomene mu mbiri ya China wakale vikwi vya ŵanthu vikafwa apo ŵakarwanga kuti ŵakhale pa chizumbi mu nyumba ya chifumu ku Xi'an.
Pali vinandi vya ukhaliro na ndale ivyo vikalondezga nga ndi kugwiriska ntchito kwa ndondomeko ya uzito na kaŵerengero ako kakufumira pa ma kilogiramu na ma mita, kusintha kufuma ku urongozgi wa nkhongono kuluta ku urogozgi uwo nkhongono zikuŵa na ŵenekaya awo ŵakusora mrongozgi, fundo iyo yikulimbikiska kujipereka ku charu chako na kutemwa charu chako nakuti charu chijiyimirenge pa chekha na kurongozgeka na ŵanthu wake kweniso chipulikano chakuti charu ntcha ŵanthu nakuti ntcha wakuwusa mumoza pera chara.
Kweniso pamanyuma pa kusintha kwa vinthu mwaŵi wa ntchito ukapika kwa ŵanarume awo ŵakafumbiranga ntchito awo ŵakaŵa nakhumbiro likuru kweniso awo ŵakachita makora kuti ŵafiske makora.
Ichi chikaŵaso ntheura kwa ŵasilikari malo mwa kuti ma urongozgi gha ku usilikari ghendere kawiro ka munthu sono ghakenderanga kumanya ntchito.
Kusintha kwa vinthu kwa ku France kukalimbiskaso mtima ŵakugwira ntchito ŵa vyaru vinyakhe awo ŵakadyakirizgikanga kuti ŵambe kupenja kusintha kwa vithu.
Muhammad mahara ghake ghakaŵa pa vinthu vakuruska umoyo wabweka wa charu cha pasi. Wakatemwanga kuluta ku mphanji ilo likathyeka "Hira" pa phiri la "Noor" (ungweru) kuya kalanguruka.
Mphanji leneko, ilo lawako kwa nyengo, likupereka chithuzithuzi cha kujiperekwa kwa Muhammad pa vya uzimu.
Kukhala pa chanya pa phiri limoza la mapiri ya ku mpoto kwa Mecca, mphanji iyi yiri nkhanira pa lekha.
ndipo ntchipusu chara kuti yunji wasange mphanji iyi nanga wangaŵa kuti wakumanya kuti mphanji iyi yiliko.
Palije icho chikuwoneka kuwuskako mlenalenga wakutowa pachanya pa mapiri ayo yazingirira. Vichoko chomene vya mu charu ichi ivyo ungavilawiska panji kupurika usange uli mkati mwa mphanji.
Pilamidi Chikuru cha ku Giza ni chimoza pera mwa vya kuzizwiska vinkhonde na viwiri ivo vichaliko mpaka muhanya uno.
Chikazengenga na ŵaEguputo mu virimika 300 pambere pakuwako kwa Khristu, Pilamidi Chikuru ichi ni chimoza mwa ma pilamidi yakuru ayo yakazengeka pa kuchindiki Pharaoh iyo walikufwa.
Chitunda cha Giza, panji "Giza Necropolis" ku Egyptian Valley of the Dead chili na ma piramidi ghanandi (Piramidi Chikuru ndicho chikuru chomene ), nkhwichi zichokozichiko zinandi, nyumba za chiuta zinandi, na Sphinx mukuru.
Piramidi Chikuru chikazengeka kuti ŵachindike Pharaoh Khufu, ndipo ma piramidi ghanandi yachokoyachoko, nkhwichi, na nyumba za chiuta zikazengeka kuchindika ŵawori ŵa Khufu na ŵanthu ŵa mbuba yakhe.
Chimanyikwiro cha kukankhira muchanya kakhuni ka kwimbira vayolini chikuwoneka nga ndi V ndipo chimanyikwiro cha kuguzira pasi kakhuni ka kwimbira vayolini chikuwoneka nga ndi mapini ya kupinira ma pepala panji nga ndi chakujambura icho chikuwa chakuyana waka mu utali na mu ufupi kweni icho chilije lwande lyakhe lya pasi. 
Muchanya chikung'anamura kuti wambire ku songo na kukankha kakhuni ka kwimbira vayolini, ndipo pasi chikung'anamura kuti wambire cha ku umaliro wa kakhuni ka kwimbira vayolini (ndipo woko lako likukolerera kakhuni ka kwimbira vayolini) na kuguza kakhuni.
Kukankhira muchanya kakhuni ka kwimbira vayolini kukufumya kulira kwa pasi, apo kuguzira pasi ka khuni ka kwimbira vayolini kukufumya kulira kukomi.
Mungalemba na phesulo vimanyikwiro vinu na vinu, kweni kumbukirani kuti vimanyikwiro vyakulembeka vya kwendesolo ka kakhuni ka kwimbira vayoline vili kuwikikako pa vifukwa va kukhwaskana sumu, ntheura vikwenera virondezgekenge.
Karonga Louis wa chikhumi na chinkhondi na chimoza uyo wakaŵa wakutenthema, Fumukazi Marie Antoinette, ŵana ŵawo ŵaniche ŵaŵiri (Marie Therese wa virimika khumi na chimoza na Louis-Charles wa virimika vinayi) na mudumbu wa Karonga, Madam Elizabeth, pa 6th October 1789 ŵakachichizgika na guru la ŵazimayi ŵa pa msika kuti ŵawerere ku Paris kufuma ku Versailles .
Ŵakakwera galimoto yakuguzika na hachi , ŵakazingiririka na guru la ŵanthu ŵakukwiya apo ŵakawereranga ku Paris ndipo ŵanthu aŵa ŵakachemerezganga na kupoma mphomo zakofya Karonga na Fumukazi.
Guru la ŵanthu ŵakukwiya ili likachichizga Karonga na Fumukazi kuti vidangazi vya galimoto wavileke mwazi .
Panyakhe apo yumoza wa ŵanthu aŵa wakawuska muchanga mutu wa mulonda wa ku nyumba ya chifumu uyo wakakomeka ku nyumba ya chifumu ku Versailles pa nthazi pa Fumukazi uyo ŵakaŵa wakutenthema.
Ndalama izo U.S ikagwiriska ntchito pa nkhondo iyo chakurata chakhe chikaŵa chakuŵa na nkhongono pa charu cha Philippines pamanyuma pakuthereska charu ichi zikaperekeke na ŵanthu ŵa chiFilipino weneko.
Ŵakachichizgikanga kupereke misonkho ku urongozgi wa U.S uwo ukapoka charu chawo na chakurata cha kuwezga ndalama izo ŵakagwiriska ntchito kweniso ndalama za pachanya pa ngongole izo U.S yikeneranga kuwezga zikaŵikika mu zina la charu cha Philippine kwizira mu ma banki gha Wall Street.
Enya, ndalama za pachanya zinadi izo ŵakasanga pakwibira ŵanthu ŵa ku Philippines ndilo ni phindu la U. S pa kuŵa na nkhongono pa charu chinyakhe.
Kuti yunji wapulikiske ndondomeko ya maguru gha ŵanthu ŵa kuzirwa awo ŵakurwa nkhondo za kukhwaskana na chisopo yunji wakwenera kuti wapulikiske ivyo vikachitiska kuti kuŵe ndondomeko ya maguru gha ŵasilikari aŵa.
Nyengo iyo vinthu ivi vikachitikanga yikumanyikwa nyengo ya mbiri ya Europe mu virimika vya 1100, 1200, na 1300 (pamanyuma pa kufwa kwa Yesu Khristu mu virimika va 1000-1300).
Nyengo ya mbiri ya Europe mu virimika vy, na yikalondezga nyengo ya mbiri ya Europe iyo yiri nyengo yakufuma kuumaliro wa virimika vya panji kuwambiriri wa virimika vya kufika virimika vya ndipo nyengo iyi yikalondezgeka na nyengo ya mbiri ya Europe iyo yikwamba mu virimika vya mpaka kuumaliro wa virimika vya 1500.
Mazgu ghakuti umo sayansi yikukhwaskira vyakuchita na ukhaliro wa ŵanthu ghakung'anamura fundo zakupambanapambana, ghangang'anamura fundo yakuti ntchakuzirwa chomene kupanga vinthu viphya vya sayansi kweniso kuti umoyo wa ŵanthu ukuthemba pa malango gha sayansi ndiposo ivyo ŵasayansi ŵakupanga.
Mazgu ghakuti 'ukhaliro na kaghanaghaniro ka ŵanthu' kakuthemba sayansi kanandi ghakung'anamulikira paŵiri: kupangika kwa vinthu vya sayansi kukulondezga vyandyali panji ukhaliro wa ŵanthu yayi, kweniso kuti umoyo wa ŵanthu ukukhwaskika na vinthu vya sayansi.
Mwachiyelezgero, munyake wangayowoya kuti para magalimoto ghapangika, mbwenu misewu nayo yizengekenge.
Ndipowuli, para magalimoto ngachoko mu charu, kuŵa na misewu yinandi kukovwira viŵi yayi pa nkhani ya chuma, ntheura ŵakupanga nthowa ziphya zakupangira galimoto kuti mitengo ya magalimoto yikhire.
Para ŵanthu ŵanandi ŵali na magalimoto, Para ŵanthu ŵanandi ŵali na magalimoto, viupangiska kuti ngozi za pa msewu ziŵe zinandi, ivyo vikupangiskaso kuti ŵachipatala ŵasange nthowa ziphya zakovwilira ŵanthu awo ŵapwetekeka. kuti ngozi za pa msewu ziŵe zinandi, ivyo vikupangiskaso kuti ŵachipatala ŵasange nthowa ziphya zakovwilira ŵanthu awo ŵapwetekeka.
Ukhaliro wa kumanyikwa na ntchito za luso nga ndi kujambula, kulemba kwa luso, kweniso sumu, ukhaliro uwo ukachitikanga nyengo ya ku umaliro kwa virimika vya ni umoza wa maghanaghnano ghakuti ukhaliro wa wanthu ndiwo ukapanga kaŵiro ka wanthu, ivi vikufumira kwa walembi nga ndi Goethe, Fichte, na Schlegel.
Kutolera ukhaliro wa kumanyikwa na ntchito za luso nga ndi kujambula, kulemba kwa luso, kweniso sumu, malo agho ŵanthu ŵakukhalako ndigho ghakapanganga icho ŵanthu ŵali, ndipo pakujumpha kwa nyengo maluso na ukhaliro wa ŵanthu ukalutiriranga, ndipo ivi, pakukolerana makola na malo yeneyayo ŵanthu ŵalimo, vikaŵa makola kuruska marango ghakuchichizgika.
Nga umo lero msumba wa Paris ukumanyikwira kuti ni likulu la mafashoni, Constantinople nayo wakamanyikwanga kuti ni likuru la mafashoni ku Europe mu nyengo yakale.
Chigaŵa ichi chikayamba kumanyikwa chifukwa cha usambazi kwamba mu 400 A.D. mpaka mu 1100 A.D.
Umoyo wawo ukayamba kukhira mu vyaka vya m'ma 1101 mpaka 1200 chifukwa chakuti awo ŵakalwanga nkhondo zachisopa ŵakizanga na vyawanangwa nga ni salu na vyakunukhira vyapachanya chomene kuluska ivyo vikasangikanga pa misika ya ku Byzantine.
Pakaŵa pa nyengo iyi apo ŵakasamuska Likulu la Mafashoni kufuma ku Constantinople kuluta ku Paris.
Ukhaliro wa ŵaGoths ukaŵa pachanya chomene mu nyengo ya pakati pa virimika vya 1000-1100 kweniso virimika vya 1400.
Pakudanga kavwaliro kakafumiranga ku ukhaliro wa ŵaByzantine ŵa ku mafumiro gha dazi.
Nangawuli, chifukwa chakuti nthowa zakutumizgira ma uthenga zikawa zaluwiro chara, ukhaliro wa kumanjriro gha dazi ukakhaliranga nyuma na virimika 25 mpaka 30.
Cha kuumaliro kwa nyengo yakale ya vyaka vya pakati pa 400 na 1400 ŵa kumanjiriro gha dazi kwa Europe ŵakamba kupanga ukhaliro wawo na wawo. Chimoza mwa vitukuko vya nyengo iyo vikachitika chifukwa cha nkhondo za kukwaskana na visopo chikwawa chakuti wanthu wakamba kugwiriska ntchito mabatani pa kukakilira vya kuvwala.
Ulimi uchoko ni ulimi uwo ukuchitika na chakurata chakuŵa na chakulya chakukwanira kuti chiwovwire waka pa vyakukhumbikira vya mlimi na mbumba yakhe.
Kulima mbewu na kuŵeta viŵeto vyakugwiriska ntchito pakhomo ni uchitiro upusu, nyengo zinandi manyowa yakugwiriskika ntchito, kweniso ulimi uwu ukugwiriska ntchito mbewu zakusungika za chigawa chenechicho kusazga na kasinthasintha wa mbewu panji nthowa zinyakhe zipusu izo zikufumya vuna yiweme.
Mbiri yikurongora kuti ŵalimi ŵanandi ŵakalimanga mbewu na kuŵeta viŵeto vyakugwiriska ntchito pakhomo ndipo ivi vichali ntheura mu vyaru vinandi ivyo vikutukuka sono.
Mitheto yiphya yikupangika na ŵanthu awo ŵali na maghanoghano ghakuyana, awo ŵakuwona kuti ivyo ŵanthu ŵanandi ŵakulondezga vikuŵawovwira yayi ndipo ŵakukhumba kuti ŵajiwonenge kuti nawo mbakuzirwa kweniso mbapadera.
Mitheto yiphya yingapambana chifukwa cha kupambana kwa misinkhu ya ŵanthu, fuko lawo, ivyo ŵali navyo, uko ŵakukhala, na/panji usange mbanalume panji ŵanakazi.
Mikhaliro iyo yikupangiska kuti paŵe mitheto yiphya yakupambanapambana ni chiyowoyero, kawonero ka icho ntchakutowa, chisopa, ndyali, usange munthu ni mwanalume panji mwanakazi, uko munthu wakukhala, panji vinthu vyakupambanapambana ivyo vikusazgika pamoza.
Ŵanthu awo ŵamba mutheto uphya kanandi ŵakumanyikwa chifukwa cha kachitiro kawo kachilendo kweniso kapadera ka vinthu, ivyo vikusazgapo kawonekero ka malaya ghawo, nkharo yawo, na umo ŵakuyowoyera.
Nthowa yimoza yakuzara chomene iyo yikugwiliskirika ntchito pakulongora kukhumbikwa kwa kuchezgerana nkhuwona umoyo wakuchitiska chitima wa ŵana awo apo ŵakakuranga ŵakachezganga yayi na ŵalara nesi kuchita nawo lumoza vinthu, chifukwa cha kuleka kupwelelereka, masuzgo, panji kuŵachitira dala nkhaza.
Ŵana ŵanthena ŵakuchemeka kuti "ŵakuhangayika" panji mduka nkhando. Ŵana ŵanyake ŵakuhangayika ŵakunoreka wanangwa (kanandi na ŵapapi ŵawo); nyengo zinyake mwana uyu ngwakutayika chifukwa chakuti ŵapapi ŵakaŵikangako mahara yayi ku suzgo lake la kuchepa mahara panji la kupendera. 
Nyengo zinyake ŵana ŵakuhangayika aŵa ŵakuŵa kuti ŵakachitirika nkhaza ziheni chomene pa wanichi panji ŵakasuzgikanga maghanoghano na vinthu vinyake pambere ŵandavuke nayo panji pambere ŵandachibirepo panyumba.
Vikupulikikwa kuti ŵana ŵanyake ŵakalereka na vinyama; ŵanyake ŵakuyowoyeka kuti ŵakakhalanga mu thengere ŵekha na ŵekha.
Para walereka na vinyama pera kwambura munthu, mwana wakuhangayika uyu wakuŵa na mikhaliro (kutondeka kuchita vinthu vinyake) yakuyana chomene na ya chinyama icho chikamuleranga, nga ni ivyo chikopa panji umo chikuchitira na ŵanthu.
Nangauli nthowa ya kusambilira mu magulu na kusanga mwekha nthowa zakuchitira ivyo mwatumika kukovwira kuti chiŵe chipusu kusambira kweniso kukunozga, kweni kusambira pawekha mwakovwirika pachoko na musambizgi kukujumpha apa.
Kusambira pawekha mwakovwirika pachoko na musambizgi ni nthowa yakusambilira yayi kweni ni wovwiri waka uwo ukupelekeka ku wanthu awo ŵakusambira vinthu viphya nga nkhugwiliskira ntchito pulogiramu yiphya ya pa kompyuta, panji chakuchita chiphya.
Kusambira pawekha mwakovwirika pachoko na musambizgi kungachitika mwambura kuwonana na musambizgi panji maso na maso, mu kayowoyero kanyake tingati, musambizgi uyo kovwira munthu maso na maso wakuchitako chigaŵa ichi kweniso manalume wakujambura kale uyo wakusambizga munthu kugwiliskira ntchito pulogiramu ya Microsoft Office pa kompyuta nayo wakuchitako chigaŵa ichi.
Kusambizgika na musambizgi wakujambura kale uyo wakuŵa mu mapulogiramu ghanyake gha pa kopyuta kuli kupangika mu nthowa ya kufumba mafumbo, kupangiska musambiri kuchita vinthu vinyake, na kulongosora vinthu ivyo musambiri payekha vyate vimusuzgenge kuchita.
Ŵana ŵakusungika ku Malo Ghakusungirako Ŵana pa vifukwa vyakupambanapambana nga ni kuleka kupwelelereka, kuchitirika nkhaza, panji kuŵalyera masuku pa mutu.
Palije mwana uyo wakwenera kukulira pa malo ghambura chivikiliro, mphwelelero, ndiposo masambiro, kweni ŵanandi ŵakukura kwambura ivi.
Tikuwona kuti ku Malo Ghakusungirako Ŵana ndiko ŵana aŵa ŵangavikilirika.
Malo ghithu ghakusungirako ŵana ghakwenera kuŵa na nyumba zakuvikilirika, ŵanthu ŵachitemwa ŵakupwelera ŵana, masambiro ghakukhazikika, na vipatala vyakugomezgeka.
Ku malo ghakusungirako ŵana kukwenera kuŵa vinthu vyose vyakukhumbikwa ivyo vikasoŵekanga ku nyumba uko ŵana aŵa ŵakatoleka.
Intaneti yikuchita vinthu viŵiri; kutumizga mauthenga ku gulu la ŵanthu pakamoza na kulumikizga munthu na munthu munyake.
Umo intaneti yili kupangikira kuti yigwilirenge ntchito, vikupangiska kuti paŵeso nthowa zakupambanapambana za umo ŵanthu ŵangayigwiliskira ntchito ndiposo umo yingaŵakhorweskera.
Mwachiyelezgero, "kusambira" na "kuchezga na ŵanthu" vikusachizgika kuti ndivyo vikukhukiska ŵanthu ŵanandi kuti ŵagwiliskirenge ntchito intaneti. (James et al., 1995).
Apo Eighmey na McCord (1998) ŵakafufuza umo ŵanthu ŵakuchitira pa mawebusayiti, ŵakasanga kuti "Kutorapo lwande" na "Kulutilira kuŵa paubali panji paubwezi" ndivyo ni vinthu vipya ivyo vikukhukiska ŵanthu.
Kugwiliskira ntchito mavidiyo ghakujambulika kwawovwira kuti ŵabowozge vinthu vyakuzirwa vyakukhwaskana na ng'anamuro la kawonekero ka nkhope ya munthu, kwendeska chisko uko munthu wakuchita pa kanyengo kachoko chomene.
Pa chigaŵa ichi, ŵakuti munthu wangamanya usange munthu munyake wakuteta para wangang'anamulira makora umo chisko chake chikuwonekera.
Oliver Sacks, mu nkhani yake ya mutu wakuti The President's Speech (Ivyo Purezidenti Wayowoya), wakalongora umo ŵanthu awo ŵakutondeka kupulika ivyo munthu wakuyowoya chifukwa chakuti ŵali na suzgo ku wongo, ŵangamanyira ivyo munthu wayowoya para ŵawona waka chisko.
Iyo wakasachizgaso kuti vinyama navyo, nga ni ntcheŵe, vili na luso la kung'anamulira ivyo munthu wakuchita.
Kusanda uko kukachitika mu vyaka vya m'ma 1900 kwalongora kuti tunthu uto tukupanga thupi la vyamoyo (DNA) tulipo magulu ghaŵiri, tunyake twakubisika kweni tunyake tukumanyikwa kwizira mu vyakuwonekera.
Kusintha kwa mathupi gha vilengiwa kukupangiska kuti pasazgikire majini ghaphya ghakupambanapambana, ndipo ghanyake ghakumara chifukwa cha kuchepa nkhongono.
Mu muwilo uliwose wa ŵanthu, magulu ghaŵiri gha majini ghapatukana na kusazgikanaso, ghakupambana na kuyanaso.
Mu chigaŵa cha savanna, ntchakusuzga chomene ku vyamoyo ivyo vili na mawoko na malundi, ivyo viŵalo vyake vyakugaya chakurya vikuyana na vya ŵanthu kuti visange chakurya chakukwana icho muli tunthu twakupeleka nkhongono na kuzenga thupi (amino-acid ) kufuma ku vyakumera ivyo vili ku malo agha.
Kweniso, kutondeka kurya chakurya cha mtundu uwu kukupangiska masuzgo ghakuru: kutina, kughanda chifukwa cha kusoŵa chakurya mu thupi, na nyifwa.
Chakurya chambura kusuzga kusangika chate chiŵenge chakuzenga thupi icho chikusangika mu mahamba na vyakumera vya mtundu wa ntchunga, kweni ntchakusuzga kuti vyakurya ivi vigayike mu nthumbo za vyamoyo vya nga ndise, pekha usange vingaphikika.
Kweni, chakurya cha mtundu wa nyama (nga tunyerere, magengena, masumbi) ni vyambura kusuzga kugayika mu nthumbo, kweniso muli tuvyakurya tunandi twakuzenga thupi uto muliso vyakurya vyose vyakukhumbikwa vyakupeleka nkhongono na kukaka thupi (amino acids).
Pakughanaghanira fundo zose izi, tikwenera kuzizwa yayi kuti ŵapapi ŵithu ŵakale ŵakamarananga nalo "suzgo la kusoŵa chakurya chakuzenga thupi" mwakuyanako na umo minkhwere ya ku savanna yikuchitira mazuŵa ghano.
Kudumulizga tulo nkhuchitira dala vinthu vyakupangiska kuti wamunthu uwuke panyengo iyo ukugonera na kugonaso tulo para pajumpha nyengo yichoko waka (maminiti 10 mpaka 60).
Ivi vingachitika mwa kuthya alamu ya wochi iyo yikuchemerezga chomene yayi kuti yikusisipuske waka kwambura kukuwuskirathu mu tulo.
Para kanandi mukutemwa kusintha nyengo yakulilira alamu para mwagona, mukwenera kuyiŵika kutali na apo mwagona, mwakuti muchichizgikenge kuwuka apo mwagona kuti ukajare.
Chinthu chinyake icho munthu wangazoŵezga thupi lake nkhumwa chakumwa chinandi (chomenechomene maji panji tiyi, ivyo vikumanyikwa kuti vikukhaliskamo yayi mu thupi) para wali pafupi kugona, kuti nausiku wachichizgike kuwuka kuti wakatunde.
Ukuru wa mtende wa mu mtima uwo munthu wali nawo ukuthemba pa kukakika kwa thupi lake panji mzimu.
Para thupi lafwatuka, vinthu pa umoyo ukuviwona makora. Munthu waliyose wangakwaniska kusanga mtende ndiposo kuŵa wakukhorwa pa umoyo.
Waliyose wangangweruskika. Chinthu chekha icho chikutijandizga kuti tingweruskikenge nkhukakika kwa thupi na kughanaghana viheni.
Chisopa cha Chibuda cha ku Tibet chili kujintha pa visambizgo vya Chibuda, kweni muliso visambizgo vya mahayani vyakukhwaskana na chitemwa na maluso ghanandi ghakutoleka mu Yoga ya ku India.
Nakuti Chibuda cha ku Tibet ntchipusu chomene. Muli Yoga ya mtundu wa Kundalini, kulanguruka na kughanaghana chomene vya chitemwa.
Pakuchita yoga ya Kundalini, nkhongono za Kundalini (nkhongono zakungweluska) zikwamba kugwira ntchito para munthu wakunyolora thupi mwakuchita yoga, kuthuta, kwimba sumu panji kuyowoya mazgu kuti maghanoghano ghaleke kwendendeka, kweniso kuŵa nga wakuwona vinthu vinyake.
Kulanguruka kwa ku Tibet kuli kutoleka chomene ku Yoga wa chiuta (Deity Yoga). Apo munthu wakujitora nga wakuwona ŵachiuta ŵakupambanapambana vyakupeleka nkhongono vikujulika, nkhongono zauzimu zikwiza mu thupi ndipo wakupulikiska kuti wangweruskika.
Charu cha Germany ndicho chikaŵa mulwani wa vyaru vyose pa Nkhono Yachiŵiri ya pa Charu Chose, ivyo vikapangiska kuti vyaru vya mu USSR na USA vikolerane. Ndipo apo nkhondo iyi yikamaranga, kubwanganduka kwa miwuso, kendeskero ka vinthu na mitheto vikapangiska kuti vyaru vileke kukolerana.
Pati pajumpha waka vyaka viŵiri yati yamala nkhondo iyi, vyaru ivyo vikakolerananga pa nkhondo iyi vikaŵa paulwani, ndipo Nkhondo ya Mazgu na Vyakuchita yikamba.
Nkhondo iyi yikaŵa kuti yitorenge vyaka 40 ndipo yiŵenge yanadi, ya pakati pa ŵasilikari ŵa vyaru vyakupambanapambana , kutimbana zanadi kufuma ku Africa mpaka Asia, ku Afghanistan, Cuba na malo ghanyake ghanandi.
Pakufika pa Seputembala 17, 1939, nkhongono za kujivikilira za charu cha Poland zikaŵa kuti zamara kale, ndipo chinthu chekha chakovwira chikaŵa kuwelera kuti chikanozgekeso makora mu chigaŵa cha Romania icho chikaŵa kuti ŵapoka.
Ndipouli, mapulani agha ghakawoneka maluŵiro kuti ghambura kovwira, apo ŵasilikari ŵakujumpha 800,000 ŵa Soviet Union ŵakuchemeka Red Army ŵakanjira na kupanga magulu gha nkhondo gha Belarussia na Ukrain ŵaji ŵanjira ku mafumiro gha dazi kwa charu cha Poland. Uku kukaŵa kuswa phangano la mtende la Riga Peace Treaty, lakuti vyaru vya mu Soviet na Poland Vileke Kutimbana, kukaŵaso kuswa mapangano ghanyake agho ghakachitika pa charu chose, kwali pakati pa vyaru viŵiri panji vinandi.
Kugwiliskira ntchito sitima pakunyamura katundu ndiyo ni nthowa yiwemi chomene yakunyamulira ŵanthu ŵanandi na katundu munandi kufuma chigaŵa ichi cha nyanja kuluta chinyake.
Kwamba kale, ntchito ya sitima za nkhondo nkhuwoneseska kuti charu chinu chikulutilira kukwaniska kunyamura ŵanthu ŵinu na katundu, kweni panyengo yeneyiyo pera kutondeska ŵalwani ŵinu kuti ŵaleke kunyamura ŵathu wawo ndiposo katundu.
Viyelezgero vya sonosono vyakumanyikwa makora pa nkhani iyi ni kampeni ya North Atlantic iyo yikaŵako panyengo ya Nkhondo Yachiŵiri ya Charu Chose. Ŵa America ŵakakhumbanga kunyamura ŵanthu ŵawo na katundu kwambuka Nyanja ya Atlantic kuti ŵakawovwire charu cha Britain.
Pa nyengo yeneyiyo, ŵasilikari ŵa ku Germany, ŵakayezgeskanga kulekeska kwenda kwa magalimoto uku, kugwiriska nchito maboti gha nkhondo agho ghakwendaso pacanya na pasi pa nyanja wuwo.
Kukolelanako kwa vyaru kuŵenge kuti kukatondeka, caru ca Germany nthe chikathereska caru cha Britain ico vyaru vyose vya ku Ulaya vikaŵa mphepete yake.
Mbuzi zikwenera kuti zikamba kuŵeteka pafupifupi vyaka 10,000 vyajumpha mu mapiri gha Zegros m'caru cha Iran.
Ŵanthu ŵakale ŵakayamba kuziŵeta na cakulata cakuti ŵasangenge mkaka, weya, nyama na vikumba.
Mbuzi zakuŵeta ŵakazisunganga mu magulu agho ghakendendekanga mu mapiri na malo ghanyake ghakuliskako viŵeto, ndipo nyengo zinandi, awo ŵakazisamaliranga ŵakaŵanga ŵana panji ŵasepuka, mwakuyana waka na ŵaliska. Nthowa zakaliskiro izi zichali kugwiriskika nchito mazuŵa ghano.
Nthowa zakwendamo vikocikali zikazengeka ku England mu vyaka vya mu ma 1700.
Nangauli ŵakazipanganga pakugoneka waka vikuni panji mathabwa ghaŵiri apo pakujumphanga vikochikali, nthowa izi zikawovwiranga kuti mahaci ghaguzenge vinthu mwaluŵiro kweniso vinthu vinandi kwambula suzgo kukuyaniskana na para mahaci ghakuguza vinthu pa nthowa zakugimikagimika.
Vyakumagilira mathabwa ghaŵiri agha kuti ghaleke kutayana vikabowozgeka na kwamba kupangika ni kale. Nangauli, pachokopachoko, kukasangika kuti nthowa izi zingaŵa makola chomene pala zingawa za chisulo m'malo mwa vikuni panji mathabwa.
Ici cikazgoka cizgoŵi, kweni nthowa za visulo izi zikacitiskanga kuti matayala gha vikochikali, agho ghakaŵanga gha chikuni, ghamalenge luŵiro.
Paumaliro, kukasangika kuti matayala gha vikuni ghakalekeka na kwamba kugwiriska nchito matayala gha visulo. Mu 1767, njanje za visulo zikwamba zikayamba kugwiriskika nchito.
Nthowa yakwamba comene ya mendero yikaŵa kwenda pasi, ŵanthu wakamba kwenda zakwimilira vyaka 2 miliyon vyajumpha apo ŵanthu ŵakamba kwimilira na malundi ghawiri kufuma ku kugwiriska nchito malundi ghanayi.
Ŵasekuru ŵa ŵanthu ŵakwambirira aŵa kuti ŵakayimiliranga na malundi ghaŵiri mwakaluso chara.
Kuŵa na malundi ghaŵiri kukusangika mu vinthu vya mu dongo vyakukhwaska vinyama vyamwaka vyakuyana na munthu vyakucemeka Australopithecus vyakufuma vyaka 4.2 kufika 3.9 miliyoni vya kumanyuma uku, nangauli vinyama vyamwaka vyakuyana na munthu vyakucemeka Sahelanthropus vikuwoneka kjuti vikayendanga na malundi ghaŵiri kufuma vyaka 7 miliyoni kumanyuma uku.
Tingamanya kukhala umoyo wakupwererera cilengiwa, tingaŵa pamoza na mawupu ghakupwererera cilengiwa, ndiposo tingaŵa ŵanthu ŵakukhumba kusintha vinthu mwakuti ticepeskeko masuzga gha kunthazi.
Iyi yikuŵa ngati ni nthowa yakumalanirana na suzgo pa kulimbana na vilongolero vya suzgo ilo. Kweni, pala tikukhumba kumalana na suzgo kwa muyirayira, tikwenera kumalana na ivyo vikwambiska masuzgo agho ndipo tikwenera kuvithereska vinthu ivyo.
Ni vyachimayikwire kuti caru casintha comene cifukwa ca vya sayansi ivyo munthu walikwiza navyo ndipo masuzgo ghaŵa ghakulu cifukwa ca kwandana kwa ŵanthu kweniso ukhaliro wa ŵanthu wambula kughanaghanira vya machero.
Chati yazomerezgeka na Mphara ya Marango pa 4 June, chikalata chakulemba pa mawoko icho chikasayinirika na m'dangilriri wa Mphara ya Marango, John Hancock na Mulembi, Charles Thomson, chikatumizgika ku malo ghakupulintira gha John Dunlap.
Muusiku, vikalata vya pakati pa 150 na 200 vikapulintika, ndipo vikalata ivi ŵakuvithya "Dunlap broadsides".
Kuŵerengeka kakwamba ku muzinda kwa vikalata ivi kukachitika na John Nixon 8 July pa luŵaza la Nyumba ya Kukumbukira vya Wanangwa wa Kujilamulira ya Independence Hall.
Chimoza chikatumizgika kwa George Washington pa 6 July, ndipo chikawerengekera ku ŵasilikari ŵake ku New York pa 9 July.Chimoza mwa vikalata ivi chikafika ku London pa 10 August.
Vikalata vya Dunlap broadsides vyakukwana 25 ivyo vikumanyikwa kuti vicalipo ndivyo ni vinji mwa vikalata ivyo ni vyakale comene. Vikalata vyenekoneko ivyo vikalembeka pa mawoko vindakhaleko yayi.
Nkhwantha zinandi zakuchita masambiro ghakukhwaska vya ukaboni wakusangika m'dongo wakukhwaska vinyama vyakale zikugomezga kuti gulu limoza la nyama za dinosaurs likapona ndipo lichali na umoyo sono.Gulu ili tikulicemeka tuyuni.
Ŵanthu ŵanandi ŵakughanaghana kuti tuyuni tuli mu gulu la nyama za dinosaur yayi cifukwa tuli na mahungwa ndiposo tukuduka.
Kweni pali vimanyikwiro vinandi ivyo vikulongora kuti tuyuni tukuyana na gulu la nyama za dinasaur.
Tuli na malundi gha makakati na njowe za nkhalamu, tukutayira, ndipo tukwenda pakugwiriska nchito malundi ghaŵiri nga ni nyama ya dinasaur yakucemeka T-Rex.
Makompyuta ghose agho ghakugwiriskika nchito mazuŵa ghano ghakulondezga kacitiro ka vinthu ako kali kulembeka munthowa ya nambala ya binary.
Nambala ya binary yingaŵa na umoza mwa unandi uwu, 0 panji 1, ndipo manambala agha ghakucemeka mabiti pa ciyowoyero cakukhwaska vya makompyuta.
Poizoni uwo wanjira mukati mwathupi ngwakusuzga kuwupanikizga. Vimanyikwiro, nga ni kubokola, vikuwoneka pa masuzgo gha mitundu yinandi ya muthupi mwakuti chingaŵa chapafupi yayi kuti paŵe sachizgo la kufufuza za poizoni mwaluŵiro para mwawona waka kuti munthu wakubokola.
Cimanyikwiro cikulu comene ca poizoni wa mkati mwa thupi ni kusangika kwa kabotolo ka mankhwala ako nkhakujula.
Bekani makola pa kapepala ako kali pa botolo kuti mumanye chakuchita pa poizoni uyo mwasanga.
Nkhwantha zakusanda vya tuvibenene zikugwiliskira ntchito lizgu lakuti 'bug', kung'anamura tuvibenene tulitose twa mtundu uwu.
Lizgo ili likufumira ku nkhunguni, tuvibungu twakumanyika makola kufuma kale, uto tukonka ŵanthu ndopa.
Tuvidodo twakuchemeka Assassin-bugs pachizungu na nkhunguni vikukhala nyengo yitali pa malo agho vyababikira ndipo vikukhala mu vivwimbo panji mu nyumba za awo vingasangako chakurya.
Mu caru cha United States of America, kuli pafupifupi ŵanthu 400,000 awo ŵakulwara nthenda ya Multiple Sclerosis (MS), ndipo uku ndiko kuli ŵanthu ŵanandi comene awo ŵakulwara nthenda iyi pa caru cose ca pasi.
Multiple Sclerosis ni nthenda iyo yikutaka mongo na vigaŵa vinyake vya m'thupi vyakwendeska mauthenga gha mthupi.
Kasandasanda wasanga kuti nthenda iyi yikutaka chomene ŵanakazi kuluska ŵanalume, mwakuti pali mwaŵi wa kaŵiri wakuti ŵanakazi ŵangatola nthenda iyi kujumpha ŵanalume.
Munthu na mwanakazi panji mwanalume wake ŵangasankha kuti nchiwemi cara, kwa iwo panji kwa mwana, kuti banja ili liŵe na mwana.
Banja ili lingapanga cisola cakutola na kulera mwana uyo wababika na ŵapapi ŵanyake.
Pala nkhani njakulera mwana uyo wababika na ŵapapi ŵanyake, ŵapapi awo ŵakuvula nkhongono za upapi zose pa mwana uyo na cakulata cakuti ŵapapi ŵanyake watole udindo wose wa upapi pa mwana uyo.
Cilato cikulu ca sayansi nkhuwona na kupulikiska umo caru chikwendera pakugwiriska nchito zeru na kachitiro ka vinthu ka sayansi. Zeru na kachitiro ka mtundu aka ndiko kakugwiriskika nchito pa kuchita kasandasanda wa sayansi.
Kweni nthowa iyi yilipo yekha pera yayi, kuchita cinthu mwaciyerezgero, na kucita cinthu mwaciyerezgero ni ucitiro uwo ukugwiriskika nchito pakukhumba kusimikizga panji kususka ganizo ilo languŵapo lakukhwaska nkhani iyo yikufufuzika, kufumbapo mafumbo, na kulaŵiskiska navyoso vikovwira chomene pa kasandasanda wa sayansi.
Ŵanthu awo ŵakuchita vya kasandasanda wa vya vilengiwa kweniso wa vyakughanaghana chomene ŵakafwasa comene pa vyakulembeka vyamwaka na, chomenemene, pa Baibolo la mu Cilatini.
Maghanoghano gha Aristotle pa vinthu vyose vya sayansi ghakazomerezgekanga, kusazgirapo pa sambiro la vyakukhwaska kughanaghana (psychology).
Apo umanyi wa vinthu vya ku caru ca Greece ukakhira, ŵanthu ŵa muvyaru vya ŵazungu ŵakaleka kugomezga caru ici pa vyakukhwaska masambiro gha kughanaghana comene na sayansi.
Kacitiro ka vinthu pa umoyo wa pathupi na nkharo ya cinthu lutaluta vikugomezga uŵapo wa vinthu vyakucitika m'thupi vyacilengiwa kweniso umo vikucitikira mwakulondezga nyengo ya cilengiwa.
Vyakucitika vya panyengopanyengo, ivyo kuti vikulondezga vyakucitika vya kuwalo kwa thupi pera yayi, vyalembeka mwakukwanira pa vyamoyo vinandi, kusazgirapo tuvibungu twa bakiteliya, vyakumera, na vinyama.
Nyengo ya cilengiwa yikwenda na kujiyimilira payekha iyo yilutilirenge kugwira nchito nanga pawevye vinthu vyakuwalo vyakucitiska cinthu kuti cisinthe.
Mulimo wakucita vinthu mwakuyerezgera waka uwo ukacitika na Alfred Hershey na Martha Chase ukaŵa mulimo umoza uwo ukasacizga kuti mauthenga agho ghakusangika mu maselo (DNA) ni mphepete yimoza ya majini.
Hershey na Chase ŵakagwiriska nchito mavayirus agho ghakwandanirana mkati mwa tuvibungu tunyake panji mavayirasi waka, kuti ghaŵike ma DNA ghawo mu mabakiteriya.
Iwo awa ŵakacita milimo yiŵiri yakuyerezgera waka pakulongora uwamo wa DNA mu mavayirasi agho ghakwandanirana mu kacimbungu kanyake pakugwiriska nchito mankhwala gha phosphorous kweniso kulongora uwamo wa mapulotini mu mavayirasi agho ghakwandanirana mukacibungu kanyake pakugwiriska nchito mankhwala gha sulfur.
Kusintha kwa maselo kungizgiska vinthu vyakupambanapambana kutolera mtundu wa sinthi iyo yachitika, nchito ya kacigaŵa ako kasinthika kweniso kutolera kuti maselo agho ghasintha ndigho ghakuyegha mauthenga ghakukhwaska kaŵiro ka munthu.
Kusintha kwekha kwa maselo agho ghakuyegha mauthenga ghakukhwaska kaŵiro ka munthu ndiko kungafalisikira kwa ŵana, apo kusintha kwa maselo gha mtundu unyake ghose kungakoma selo panji kwambiska matenda gha khansa.
Maulendo ghakutembeya ku malo gha cilengiwa ghakukhwaska ŵanthu awo mbakunweka kuwona malo ghacilengiwa na cakulata ca kujikholweska pakuwona malo ghakutowa, kusazgirapo nyama na vyakumera vyacilengiwa.
Viyerezgero vya vyakucita vya pa malo ni kuzengera, kukola somba, kujambula vithuzi, na kuyendera malo ghakusungako vinyama na vyakumera vyamthengere, kweniso kusambirapo pa vyakukhwaska umo vinthu vyacilengiwa vikukhalira.
Ciyerezgero nkhuyendera malo, kujambula vithuzi, na kusambirapo vya cilengiwa ca ku Borneo.
Mulenji uliwose, ŵanthu ŵakufuma ku misumba yicokoyicoko mumagalimoto kuluta kunchito zawo ndipo ŵakujumphika na ŵanyawo awo ku malo gha nchito zawo ni malo agho iwo wafumako waka.
Mu cipwirikiti ca mendero nga ni ici, waliyose wali pafupi na munyake kweniso kuvwirapo, nkhani ya mendero kwizira mu magalimoto gha ŵanthu.
Sayansi sono yikurongora kuti chuma chakugomezga katundu wakupangika mu nthowa iyo yikufumiska comene josi liheni chasintha na kunanga cilengiwa ico chaŵa cikovwira ŵanthu pa vyaka 2 miliyoni vyajumpha.
Waliyose wakutolapo lwande pa vyakuchitika m'chigaŵa ndipo wakugwiriska nchito nthowa za mendero na kanyamuliro ka katundu izo ziliko.Pafupifupi waliyose wakudandaula za mendero na kanyamuliro ka katundu.
Mu vyaru vyakusambazga, madando ghakukhwaska uwemi wa maji panji kuwa kwa mabuliji kulije.
Nchifukwa wuli ŵanthu ŵakudandaula za nthowa za mendero na kanyamuliro ka katundu, nchifukwa wuli pakupulikika masuzgo zuŵa na zuŵa? Kasi ndiko kuti nkhwantha za vyakukhwaska nthowa za mendero na kanyamuliro ka katundu ni zakutondeka? Panji pali cinthu cinyake cikulu icho chikuchitika?
Kendero ka magalimoto ni cigaŵa ca masambiro icho cikubeka vya umo ma dilayiva na magalimoto ghakwendera kufuma malo ghamoza kufika malo ghanyake kweniso umo madilayiva na magalimoto agha ghakupirana mupata pa msewu.
Cacitima nchakuti, kusambira vya kendero ka magalimoto nkhakusuzga cifukwa ucitiro wa madilayiva ukusinthasintha.
Mwamwaŵi, madilayiva ghakutemwa kucita vinthu vyakumanyikwa; mwakuti mizere ya magalimoto yikutemwa kwenda mwakumanyikwirathu ndiposo nchipusu kughaŵerenga.
Kuti muŵerenge kendero ka magalimoto kwambula suzgo, pali vinthu vitatu ivyo vikuwovwira: (1) kendero, (2) unandi wa magalimoto pa malo ghamoza, na (3) katchimbiliro ka magalimoto.
Vinthu vitatu ivi vikovwira pa kunozga ndondomeko za kuŵika vinthu vyakwenerera pa misewu ya magalimoto.
Vibenene ndivyo vikaŵa vyakwamba kuduka mu mlengalenga. Cifukwa cakumanya kuduka, vibenene ivi, vikamanyanga kucimbira virwani kwambula suzgo kweniso kusanga cakurya na ŵabwezi mwaluwiro.
Vidodo na vibenene vinandi vili na mwawi wakupindaso mapapindo ghawo mwakuskesketekana na thupi.
Ivi Vikuvipasa malo yanandi ghafinyi kuti vibisamepo kuvirwani.
Kwasono pano, vibenene ivyo vingapinda cara mapapindo ghake ni vibenene vya m'gulu la kam'chenjezi.
Vyaka vikwivikwi kumanyuma uku, munthu munyake wakuchemeka Aristarchus, wakati, nyenyezi na vyalo vyose vya mumlengalenga vikuzwetelera zuŵa.
Ŵanthu ŵanyake ŵakaghanaghana kuti wakuneneska kweni ŵanandi ŵakagomezganga kuti zuŵa pamoza na nyenyezi ndivyo vikuzwetelera caru capasi.
Ichi ndicho chikupulikika kuŵanandi chifukwa caru capasi cikuwonekapo kuti cikwenda cara?
Dambo la Amazon ndaciŵiri mu utali caru cose ca pasi. Dambo ili likuyegha maji ghanandi kankhondi na katatu (8) kujumpha dambo laciŵiri mu ukulu caru cose capasi.
Kusazgirapo apo, dambo la Amazon ndisani comene kuluska madambo ghose pa calo capasi ndipo ndisani pafupifupi mtunda wa makilomita 6.
20 peresenti ya maji agho ghakufuma mumadambo kuya mu nyanja za mchere ghakufuma mu dambo la u nyanja ikulu kufuma ku Amazon.
Dambo la Amazon likukwana makilomita 6,387 (mamayilo 3,980) muutali. Dambo ili likupokera maji kufuma ku tumadambo tunandi tucokotuchoko.
Nangawuli ucitiro wakuzenga mapiramidi na malibwe ukalutilira mpaka nyengo ya Old Kingdom, mapiramidi gha ku Giza ghakaluskikanga cara mu ukulu na luso la kazengekero kake.
Ŵanthu wa ku Eguputo wa sono na wa kale ŵakanyadira vikumbusko ivyo ŵanthu ŵakale ŵakavileka ivyo, pa nyengo iyo, vikaŵa kuti vyakhala vyaka vyakujumpha chikwi.
Unandi wa wanthu mu msumba wa Vatican mphafupifupi 800. Vatican ni caru cakuyima pacekha cicoko comene caru cose capasi kweniso ni caru ico cili na ŵanthu ŵachoko comene.
Wanthu ŵa mu msumba wa Vatican ŵakugwiriska nchito ciyowoyero ci Italian pa vyakukhwaska marango na vidumbizgano vyakukhwaska boma.
Ciyowoyero ca ci Italian ndico cikuyowoyeka zuŵa lililose na awo ŵakugwira nchito za boma, penepapo Cilatini cikugwiriskika nchito pa vyakucitika vya visopa.
Ŵanthu wose ŵa ku Vatican mba mpingo wa Katolika.
Ŵanthu ŵamanya vya vinthu nga ni golide, siliva na mkuŵa kufuma papo kale, cifukwa vinthu nga ni ivi vikusangika mu cilengiwa ndipo nchipusu kuvisanga pakujima na virwero vyamukagha.
Aristole, nkhwantha pa sambiro la vyakughanaghana comene, wakalongosola kuti kalikose kalikupangika pakusazgikana kwa element yimoza panji maelementi ghangapo.Ndipo ivi vikawa caro, maji, mphepo na moto.
Ici cikaŵa nga ni magulu ghanayi gha vinthu (mu ndondomeko ya ntheula): Vyakukhoma, vyamaji, vya gasi kweniso plazima, nangawuli Aristole wakalongosolaso kuti vinthu ivi vikuzgoka kuŵa vya mtundu unyake kupanga vinthu ivyo tikuviwona na maso ghithu.
Mashekele ghakupangika pakusazgikana kwa visulo viŵiri panji kujumpha apo.Mungaluwanga cara kuti pali maelementi ghanandi pa periodic table.
Maelement nga ni Calcium kweniso Potassium ghakutolekanga ngati ni visulo. Enya, paliso visulo nga ni siliva na golide.
Kweniso pali mashekele ghanyake agho ghali na maelementi agho ngacisulo chara kweni nga kaboni.
Cilengiwa cilichose ntchakupangika na matter ndipo matter nchinthu ico cilikupangika na tumaluvuvu twakucemeka kuti ma atomu.
Ucoko wa maatomu ngwakuzizika comene mwakuti maatomu nanga ghangaŵa ghanandi wuli, ghangazulapo yayi pa ka fullstop ako kali kuumaliro kwa sentensi yino.
Mwanthewura, phensulu likaŵa mzengezgani wa waliyose kale apo likaŵa kuti lapangika waka.
Mwacitima, phensulu likutoleka kuŵa lambula nchito mazuŵa ghano cifukwa ca kwiza kwa nthowa ziphya zakulembera.
Pasono, ŵanthu ŵakulemba mauthenga pa kompyuta ndipo ŵali kuleka kukolaso cakuŵajira maphensulu.
Nthewula, munthu wangazizwa kuti kasi nchito ya cakulembera vinthu pa kompyuta yizamuŵa vichi pala kwizaso nthowa yiphya yakulembera.
Bomba la mtundu wa fission likugwira nchito pakulondezga fundo yakuti khongono zinandi zikukhumbika kuti paŵe nyukiliyasi iyo yili na ma protons kweniso ma neurons ghanandi.
Kuŵa ngati nkhukhunguzgira cikocikali cizito ku cikwera. Kugaŵikanaso kwa nyukilayasi kukufumiska yinji mwa nkhongono iyo.
Maatomu ghanyake ghali na manyukiliyasi ghakwendendeka ico cikung'anamula kuti ghakuphulikanga khwambula kugunyuzgika comene panji pala ghagunyuzgika pacoko waka.
Pa pamwezi pali malibwe na chuvu. Kuwalo kwa mwezi kukucemeka kuti crust m'Cizungu.
Cigaŵa ca crust nchikomi pafupifupi makilomita 70 ku phepete ya dera lino kweniso makilomita 100 dera lira.
Pa cigaŵa ca mwezi cakucemeka "maria" ico nchacidima, crust njakuphapa apo mu malo ghakukwera, crust njikomiko.
Ku mphepete ya dera lino, malo ghanandi ngacidima cifukwa crust njakuphapa. Cikaŵa cipusu kuti vibalabala vyakufuma pa nthaka vifike pacanya.
Nthowa za kaghanaghaniro zakucemeka content theory zikulata pa kusanga ico cikupangiska ŵanthu kuti ŵaŵe ŵaphamphu panji ico ŵakukholwa naco.
Mwakuyana na kaghanaghaniro ka content theories, kukusacizgika kuti ŵanthu ŵakukhumba vinthu vinyake ivyo vili kukhazikika mwa iwo mpaka ku ulala wawo.
Ma content theories ghakulongosola ico cikucitiska ŵanthu ŵanyake kuti ŵakhumbe vinthu ivyo ŵakucita kweniso vinthu ivyo vikusangika pafupi nawo ivyo vikuŵavwira kucita panji kuleka kucita vinthu vinyake.
Viyerezgero viŵiri vya ma content theories ni ivi: Maslow's Hierarchy of Needs Theory na Hertzbeg's Two Factor Theory.
Kuyowoya unenesko, pali nkhalo za mtundu paŵiri izo ŵadangiliri pamalo gha nchito ŵangawoneska apo ŵayamba kuwusa nthanga zawo.Cimoza mwa ivyo mudangiriri uyu wakucita nkhulutirizga kuŵa na nkharo yakuyana na ŵanyake wala.
Mudangiriri wa mtundu uwu wakutondeka kupanga vinthu ivi: kupanga ciganizo ico cingasanguruska yayi ŵanyake wala, kucombola awo ŵabuda, kulondolozga kagwiriro ka nchito ka ŵanthu, kupereka nchito ku ŵanthu, kweniso kuwoneskeska kuti waliyose wakuzomera ivyo wakucita.
Kumphepete yinyake, mudangiriri wakusintha na kuŵa munthu wa nkharo yipsa ndipo wakukhumba kusintha vinthu vyose ivyo vyakhala vikucitika na kuyamba ucitiro upsa.
Ico tikwenera kumanya nchakuti mudangiriri ndiyo wakucitiska kuti paŵe kutondeka panji kucita makola pa malo gha nchito.
Nyengo zinandi, nkharo iyi yikuyambiska mphindano pakati pa ŵadangiriri na ŵanthu wanyake wose pa malo gha nchito.
Viwulu vya ŵanthu awo ŵakucita vidumbirano vwawo pa intaneti panji pa foni vikuyana waka mu uwemi wake na viwulu vya ŵanthu awo wakukumana maso na maso, nagawuli mphambano zicoko waka zilipo.
Viwulu vya ŵanthu awo ŵakucita vidumbirano vwawo pa intaneti panji pa foni vikuŵa ngati ni ŵanthu ŵakwamba kukhwaskana nawo pambele munthu undakhwaskane na awo ukuŵa nawo maso na maso.
Nyengo zinandi, ŵakuŵa na nkhongono zinandi kuchita vinthu paŵekha kupambana na mamembara gha team agho ghakhala malo ghamoza chifukwa chakuti matimu aŵo ghakukumana mu nyengo zakupambana ivo nivyakusuzga kuti ŵadangiliri ŵawo ŵapulikiske.
Kuŵapo kwa "wumba wambula kuwoneka" weneco (Larson and Lafasto, 1989, p109) nchiŵalo capadera ca ciwulu ca ŵanthu awo ŵakudumbizgana pa intaneti panji pa foni.
"Wumba wambula kuwoneka" nchiwulu ca ŵanthu ico cikwendeska vinthu kweniso kupokera malipoti kufuma kwa membala waliyose.Wumba wambula kuwoneka uwu ndiwo ukuphara umo waliyose wakwenera kugwirira nchito.
Nchifukwa wuli wupu ungakhumba kuyamba mulimo uwo ukumala nyengo comene wakukhazgikiska wupu uwo pali ucitiro wakukhumba kukusambira? Cimoza mwa vilato vyakwambiska mulimo wa ntheula nkhuwoneskeska kuti paŵe kusintha pa kachitiro ka vinthu.
Pala vinthu vyose ivyo vikugwiriskika nchito pa milimo ya wupu vikugwiriskika nchito makora mu viŵalo vyose vya wupu, kacitiro ka vinthu mwaluso kakwamba kuwonekera.
Mwantheura, ndondomeko ya wupu kugwilira nchito pamoza kulimbana na mukwingwirima yingoawovwira kusintha kacitiro ka vinthu kuti tikwaniske ivyo ŵakukhumba ŵanthu awo gulu lithu likuwovwira.
Pambere wupu undayambe kusintha kacitiro ka vinthu, ŵalongozgi ŵakwenera kukhazikiska umoyo wakulimbikiska kugaŵananga mahara na usambiri pa gulu.
Angel (2006), wakulongosola za nthowa ya Continuum iyo yikugwiliskika nchito pa kuwovwira mawupu kuti ghagwirenge nchito zawo mwaunkhwantha.
Vyakulembeka vyakukhwaska vyamuwongo vikuwoneska umboni wakugwiriska nchito nthowa za ya kughanaghanira waka vyakukhwaska maghanoghano.Ipo, ici cikucepeska usani wa kasandasanda na kuwupanga kuti uŵe wakukhwaska cinthu cimoza panji vicoko waka.
Kukoleranako kwa pakati pa matenda gha mu wongo na nkharo kukovwira nkhwantha pa kafukufuku wawo.
Ni vyakumanyikwa kuti kunangika kwa wongo, kutambuzgika na vyakutupa vikusintha nkharo ya munthu na kaghanaghaniro.
Makina ghakugwilira nchito gha madazi ghano ghakutiwovwira kuwona na kufufuza vigaŵa na vyakucitika mu wongo munthowa iyo yindacitikepo.
Ici cikutipa uthenga wakukwanira kuti tipulikiske umo mutu withu wukugwilira nchito.
Nangawuli Al wakung'anamulaso vidokoni vyakukhwaska sayansi, Al ngwakuzirwa comene ku nkhani za makina gha kompyuta pakuwona vinthu vya nkharo, kusambira na kumanya kusintha mukaŵiro na kagwiriro ka nchito mu makina.
Kasandsanda wa Al wakupangiska kuti makina ghagwirenge nchito paghekha.
Mwaviyelezgero pali kuwoneleravinthu umo vikwendera, kunozga ndondomeko ya vyakucita, luso la kuzgora mafumbo, na kumanya kalembero, mazgo na nkhope ya munthu.
Ndipo ivi sono vyazgoka vigawa vya masambiro cilicose pacekha ndipo vikovwira kumazga masuzgo gha pa umoyo.
Kacitiro ka Al sono kakugwiriskika nchito pa nkhani za cuma, vyamankhwala, vyakuzenga na vya nkhondo ndipo kakusangika mu magemu gha mu kompyuta ghanandi.
Kusambira kwakuluta kukawona malo nkhwakuzirwa. Mu nyengo zinandi, musambizi wangaluta na ŵasambiri ku malo uko kukukhumbika kwenda pa basi yayi.
Makina gha sayansi gha mazuŵa ghano ghakovwira kuti ŵasambiri ŵawone vinthu kwambura kuluta kumalo uko vinthu ivyo vili.ŵasambiri wangawona vinthu vyamwaka, umo wakuŵetelamo somba panji kudaŵira vinthu vyakutowa kwambula kufumamo mukilasi.
Kuwona vinthu pamoza na ŵanyako kwambula kufumamo mukilasi ni nthowa yimoza yakughanaghanirapo pa ulendo wakuluta kumalo uko vinthu vili kweniso ni nthowa ya kugaŵanirana ivyo mwawona na ŵasambiri awo ŵizenge kunthazi.
Mwachiyelezgero, caka cilicose, ŵasambiri ŵa pa sukulu ya Bennet ku North Carolina ŵakuŵika pa makina gha intaneti vya ulendo wawo wa ku State Capital kweniso caka cilicose, ŵakusintha ivyo ŵakuŵika pa makina gha Intaneti kwambula kufumyapo ivyo ŵakaŵikapo kale.
Kulemba na kuŵika vinthu pa intaneti kungawovwiraso kuti ŵasambiri ŵalutiske panthanzi luso lawo la kulemba. Apo kukwambirira muvyakulemba vya ŵasambiri mukuŵa vyakubudika vinandi, nga ni masipeling'i, kuŵapo kwa ŵaŵerengi pa ico cekha cingovwira kuti ŵasambiri wayambe kulemba makora.
Pakuti ŵasambiri ndiwo kanandi ŵakuŵa ŵaŵerengi ŵa ivyo vyaŵikika pa intaneti, uyo wakulemba pa makina gha intanetiaakwamba kuyezgeska kuti walembenge makora kuwopa kuchongeka na wanyakhe.
Kweniso kulemba pa makina gha Intaneti "kukupangiska ŵasambiri kuti ŵamanye makora chomene ivyo vikuchitika mu charo." Pakuyezgeska kuti wakwaniske ivyo ŵaŵerengi ŵakukhumba, ŵasambiri ŵakuyezgeska kuti ŵaŵe ŵakuchenjera na kukondweska (Toto, 2004). 
Kulemba pa makina gha Intaneti kukovwira ŵasambiri kuti ŵakoleranengeko kweniso na kupangiska kuti ŵasambirenge vinthu kwambula kuŵa mu mukilasi.
Kugwiriska nchito makora vyakulemba pa makina gha intaneti "kungapereka nkhongono ku ŵasambiri kuti ŵaŵe na vinjeru vyakuwoneneskeska vinthu; kwizira mu kuzgorapo mwa mazaza pa ivyo ŵaŵazga, ŵasambiri ŵangawoneska maghanoghano ghawo pa nkhani zakupambanapambana izo ŵanyawo ŵalemba kweniso kuphara pakweru ivyo iwo wakughanaghana pa makani agho ghalipo (Oravec, 2002).
Ottawa ni msumba wa ku Canada uwo ngwakunotheska comene uwo uli na viyowoyero viŵiri kweniso kuli nyumba zinandi za maluso na kusungilako vinthu vyakale ivyo vikuwoneska mbiri yamwaka na ya sono wuwo ya caru ca Canada.
Kucigaŵa ca kumwera kuli Niagara Falls penepapo ku mpoto kuli kutowa kwa cilengiwa cha Muskoka.
Ndipo vyose ivi vikupangiska kuti Ontario wawoneke kuti nadi ni ku Canada kwa ŵalendo ŵa vyaro vyakuwalo.
Malo ghakulu comene ku mpoto kukukhala ŵanthu wacoko comene mwakuti pali malo ghanyakhe ghakuti kulijilethu ŵanthu.
Ico cikuziziswa ŵanthu ŵanandi nchakuti ku caru ca US kuli ŵanthu ŵanandi ŵa mtundu wa ci African Americans kuluska ŵanthu ŵa ku Canada.
Vilwa vya East African vili mu nyanja ya mcere ya Indian Ocean ku manjiliro gha zuŵa gha Africa.
Cilwa chikulu comene ni Madagascar ndipo, pakutolera unandi wa vinthu vya cilengiwa, caru ici cikuŵa ngati nchigaŵa ca caru capasi pa ico cekha.
Vilwa vinandi ni vyaro pavyekha panji vili pa ubwezi na caro ca France ndipo vikucemeka kuti ni malo ghakukondwelerako gha mumphepete mwa nyanja.
Ŵanthu ŵa mtundu wa Ciluya ŵakizaso na Cisilamu ku vyaro ivi comenecomene ku Comoros na ku Mayotte.
Ulamuliro wa ŵazungu ŵa ku Ulaya mu vyaru vinyake wukayamba mu vyaka vya mu ma 1600 kuyambira apo Muphwitikizi, Vasco da Gama, wakasangira nthowa yakujumpha ku Cape pakufuma ku Europe kuluta ku India.
Ca kumpoto, cigaŵa ici cili mphaka na Sahel penepapo ku mwera na ku manjiliro gha zuŵa kuli nyanja ya Atlantic.
Wanakazi: Ntchakuzirwa kuti mwanakazi waliyose wayowoye kuti ngwakutengwa pamoza na awo mbambula kutengwa wuwo.
Kweniso ntchakovwira kuvwara mphete (ndipo yingaŵanga yakudula comene cara).
Ŵanakazi ŵamanye kuti malingana na kupambana kwa cikhaliro, vinthu vinyake ŵawonenge ngati ni nkhaza ndipo kulondezgeka nakukoleka pa kawoko na vinyake vikucitika mwalutaluta.
Kanani wanalume awo wakumukhumbani kweni imwe mukuwakhumba yayi ndipo kuwopa yayi kuchita ntheura (nanga paŵe kupambana midauko, cinthu ici nchiheni nipera!).
Msumba wasono wa Casablanca wukazengeka na walovi wa mtundu wa ci Berber mu vyaka vya mu ma 1100 ndipo ukagwiriskikanga nchito na ma Phoenicians, Ŵaroma kweniso ma Merenids ngati ni doko la phindu comene lakuchemeka kuti Anfa.
ŵanthu wa mtundu wa Ciphwitikizi ndiwo ŵakasakaza na kuzengaso msumba uwu na kuwupa zina lakuti Casa Branca. Kukacitika cindindi mu caka ca 1755 ico cikapangiska kuti ŵa Phwitikizi ŵawuleke msumba.
Fumu ya caro ca Morocco ndiyo yikazengaso msumba uwu na kuwupa zina lakuti Daru l-Badya ndipo awo ŵakapeleka zina lakuti Casablanca ni ŵanthu ŵamalonda wa ku Spain awo ŵakagwiriska nchito msumba uwu ngati nkhwakucitira malonda.
Casablanca ni malo ghamoza agho ngawemi viŵi yayi kugulako vinthu ku Morocco.
Ca ku msumba wamwaka wa Medina, nchipusu kusanga malo ghanandi uko kukuguliskika katundu wa ku Morocco nga ni mbale za dongo, miphika, katundu wa vikumba, vi mapaipi vyakukhweŵera hona na vinyakevinyake kweni vyose ivi wakuguliska ku ŵalendo.
Goma ni tawuni iyo yikupokera ŵalendo ŵanandi comene ŵakuwona malo ndipo yikusangika kunena kwa calo ca Democratic Republic of Congo kufupi na caro ca Rwanda.
Mu caka ca 2002, msumba wa Goma ukapalanyika na vibalabala vyakufumira pasi padongo ku mapiri gha Nyiragongo ndipo malo ghanandi gha msumba uwu ghakawundilika.
Nangauli tawuni ya Goma kuliko mtende, pala munthu wamwendera malo ghakuwalo kwa tawuni iyi, wakwenera kufufuza dankha kuti wamanye umo vinthu vilili mu cigaŵa ca North Kivu.
Msumba uwu ndiwo ŵanthu ŵakufikira pala ŵakukhumba kukwera mapiri gha Nyiragongo kuti ŵawone minkhwere kwambula kulipira ndalama zinandi ku Africa.
Munthu ungakwera kabaza wa muthuthuthu kuti wendele malo ghakupambanapambana ku Goma. Mtengo wa kabaza ni ndalama yaku Congo yakukwana ~500 Francs pa ulendo ufupi waka.
"Timbuktu" sono wakugwiriskika nchito ngati ni malo gha kunotheska agho ghali kutali cifukwa ni cipusu yayi kufikako ku malo agha.
Mazuŵa ghano, Timbuktu ni msumba wukavu comene nangawuli cifukwa ca mbiri yake yiwemi kukuluta ŵalendo ŵanandi comene kweniso kuli ciŵanja ca ndege.
Mu caka ca 1990, Timbuktu wakaŵikika pa gulu la malo ghakunotheska agho pali cofyo cakuti ghangamala cifukwa ca m'chenga wakufumira ku chipululu.
Ghakaŵa malo ghamoza ghakulu agho ghakafikirika apo Henry Louis Gates wakacitanga pulogilamu ya pa wayilesi ya kanema ya kulongora malo ghakunotheska gha mu Africa.
Msumba uwu wukupambana comene na misumba yose ya mu caro ici cifukwa wukuwoneka comene ngati ni wa mu Africa yayi kweni wa ku Arabia.
Malo ghakusamalirako vilengiwa gha Kruger National Park (KNP), ghali ku mpoto ca ku mafumiro gha zuŵa kwa South Africa, ndipo ghakufika mpaka ku mphaka na Mozambique ku mafumilro gha zuŵa, Zimbabwe ku mpoto ndiposo ca ku mwera kwake kuli dambo la Crocodile.
Malo agha ngakulu kukwanira ma sikweya kilomita 19,500 ndipo ghali mu vigaŵa 14 ivyo, ndipo cigaŵa cilicose cili na cilengiwa cakupambana.
Malo agha ngamoza mwa malo ghakulu ghakuchemelako ŵalendo mu South Africa ndiposo ni malo ghakuzirwa comene pa malo ghose ghakusamalirako vilengiwa ku South African.
Nga ni umo vilili na malo ghose ghakusamalirako vilengiwa ku South Africa, pali ndalama iyo munthu wakupeleka kuti wanjire ku malo agha kweniso ndalama iyi yikovwiraso pakupwelera malo.
Nchaphindu kugula Wild Card yeneyiyo munthu wangagwiriska nchito kuti wanjire mu malo agha panjiso malo ghose gha nthena agha mu South Africa.
Vilwa vya Hong Kong ndivo vilkupereka zina la malo ghakucemeka kuti Hong Kong ndipo ni malo agho ŵanthu ŵanandi ŵakulutako kukaghawona pala ŵakutembeya.
Nyumba izo pamoza zikupangiska kuti kuchanya kwa msumba wa Hong Kong kuwoneke kwakunyezimira comene uko kukuwonekera comene cifukwa ca maji gha pa Victoria Harbour.
Kuti munthu wawone makora msumba wa Hong Kong, wakwenera kufumapo pa cilwa na kuluta ku Kowloon uko ni mphepete yinyake ya msumba uwu.
Citukuko cikulu ico cacitika pa cilwa ca Hong Kong cili kuzulana pamoza apo ni malo agha ŵakacita kuwomizga mumphepete mwa nyanja ca kumpoto.
Agha ni malo agho wazungu wa ku Britain wakawatola ngati ni ghawo, mwantheura, pala munthu wakupenja mbiri ya malo agha mbwenu pakuyambira pake ni apa.
Sundarbans ni malo ghamoza gha mumphete mwa nyanja agho ghali na vimakuni vinandi vikuluvikulu ndipo ngakulu pa mtunda wa makilomita 80 (50 mi) kukafika ku Bangladesh na ku India kufumira kunyanja.
Malo gha Sundarbans ghali kukhazikiskika kuŵa malo ghakuvikilirika na ŵa UNESCO. Cigaŵo ca malo agha ico cili mu caru ca India cikucemeka Sundabarns National Park.
Thengere ili kuti nda makuni ghakumera mumphepete mwa nyanja pera cara, kweniso muli thondo ilo kale likawa chigaŵa ca Gangetic.
Ukulu wa Sundarbans ni ma sikweya kilomita 3,850, ndipo malo ghake ghakulu ghali mu maji na vithaphwi.
Kuyambira mu caka ca 1966, Sundarbans ni malo ghakupwelelerako vyachilengiwa, ndipo sono kuli wa nyalubwe wakucemeka kuti Royal Bengal awo walipo pafupi 400. Kuliso mbaŵala za madonthomadontho zakukwanira pafupi 30,000.
Ma basi ghakunyamuka pa depot kuluta ku boma linyake (ku sirya lira dambo) nyengo yiliyose pa zuŵa kweni ghanyakhe, comenemene agho ghakuluta ku Jakar/Bumthang, ghakunyamuka pakati pa 06:30 na 07:30 mulenji.
Pakuti ma basi agho ghakwenda pakati pa ma boma nyengo zinandi ghakuzulanga, nchakwenelera kugulirathu matikiti pambere dazi la ulendo lindafike.
Ma boma ghanandi muli ma basi ghcokochacoko gha ku Japan agho munthu ungendamo mwakufwasa.
Ma taxi ninthowa iwemi na yaluŵiro yakwendera kuluta malo yapafupiko, malo ngati ni Paro (Nu 150) na Punakha (Nu 200).
Buliji la pa dambo la Oyapock ni buliji la cingwe ilo likucepeska mutunda wakufika ku musumba wa Oiapoque mu caru ca Brazil na musumba wa Saint- Georges de I'Oyapock mu caru ca French Guiana.
Magongwe ghaŵiri agha ngatali kwa mamita 83, ngatali kwa mamita 378 za muutali ndipo pakati pamagongwe agha pali kanthowa ka mamita 3.50 muusani.
Buliji ili ndisani kwa mamita 15 pasi pake. Kuzenga buliji ili kukamala mu Ogasiti 2011, kweni likakhala kwambula kujulira kuti ŵanthu ŵayambe kugwiriska ntchito mupaka kufika mu Marici 2017.
Buliji ili lizamwamba kugwira ntchito mu Seputembala 2017 pala cipata ca Brazil camala kuzengeka.
Fuko la ŵanthu ŵa Guarani ndilo lakuzirwa chomene ilo likukhala kumafumiro gha zuŵa mu caru ca Paraguay, ndipo ŵanthu aŵa ŵakukhala umoyo wakwendendeka kweniso ŵakucita uciŵinda, kuloŵa somba kweniso ulimi wa vyakurya.
Cigaŵa ca Chaco kukaŵa kwawo kwa mafuko nga ni Guaycuru na Payagua, awo ŵakugomezga uciŵinda na kuloŵa somba.
Mu vilimika vya m'ma 1500 caru ca Paraguay icho kale cikamanyikwanga kuti "The Giant Provice" cikamba cifukwa ca ma Sipanishi agho ghakathereska ŵenecaru.
Ŵantu ŵa ku Spain ŵakamba kuwusa kwa vilimika vyakujumpha 300.
Kufuma apo ŵakakhazikiska musumba wa Asuncion mu caka ca 1537, caru ca Paraguay cakhala cikusunga ŵanthu ŵa mafuko ghakupambanapambana.
Argentina ni caro cakumanyikwa comene caro cose capaso chifukwa ca kuŵa na matimu na ŵasoweri ŵakutchuka comene pa zgalo za Polo.
Ciphalizgano cikulu ca pacaka cikucitikira pa maluŵazga gha zgalo za Polo ku Las Cañitas mu mwezi wa Disembala.
Viphalizgano vicokovicoko vikucitikirangaso kuno nyengo zinyake.
Pa nkhani ya viphalizgano vyasono kweniso uko mungagula matikiti gha viphalizgano vya zgalo za polo, fumbani wupu wa Asociacion Argentina de Polo.
Ndalama ya ku Falklands ni Falkland pawundi (FKP) iyo nkhongono yake yikuyana waka na pawundi ya ku Britain.
Ndalama zingasinthiskika ku banki yimoza pera iyo yili pa cilwa ca Stanley cakumanjiriro gha dazi ku FIC.
Ndalama ya ku Britain ya pawundi njakuzomerezgeka palipose mu cirumba kweniso mu ma credi card gha Stanleyna ku United States.
Mu vigaŵa vinyake vya cilwa ici, ma credit card ngakuzomerezgeka yayi nangauli nyengo zinyake ndalama za ku Britain na United States ŵangazizomerezga. Sono ipo mbuwemi kufumba dankha ŵeneco nthowa yiweme iyo njakuzomerezgeka pakulipira.
Nkhwakusuzga kukasinthiska ndalama ya Falklands kuwalo kwa cilwa, nthewura, ntchiweme kusinthiskirathu ndalama iyi pamberere mundanyamukeko ku cirumba ici.
Pakuti Monteivideo yili kumwera kwa Equator, uko cikuŵa cihanya penepapo ku mpoto yikuŵa nyengo yakuzizima.
Montevideo ni malo ghakotcha kweniso ghakuzizima, kanandi mu miyezi ya cihanya kotcha kukulutilira madigiri 30.
Nyengo yakuzizima ingaŵa yakupusiska: kanandi kukuzizima kwakuluska cara kuti mupaka maji kukhoma, kweni mphepo na cifundizi vikusazgana nakupangiska kuzizima chomene kujumpha umo cipangizo cakupimira kotcha na kuzizira cingapimira.
Palije nyengo yeneco ya vula panyake yayi, unandi wa vula ukusintha yayi kwa caka cose cathunthu. 
Nanga wuli nyama zinandi mu paki zilikuzgoŵera kuwona ŵanthu, ndipowuli vinyama vyamuthengere lekani kuzgoŵerana navyo nesi kuvitimbanizga cara.
Malingana na ŵadangilili ŵa ku paki, mukwenera kukhala kutali pa mutunda wa mayadi panji mamita 100 kufuma apo pali mphumphi na ŵakambwe kweniso talikirani na nyama zamuthengere zose pa mutunda wa mamita 25!
Nangauli nyama zinyake ziwoneke zakufwaska wuli, nga mbazumbwe kweniso nkharamira zikuwoneka zakufwasa kweniso pafupifupi nyama zose zikuluzikulu zingakuwukira.
Caka cilicose, ŵalendo ŵanandi ŵakupwetekekanga cifukwa ŵakuyimanga pafupi na nyama. Nyama izi ni zikukuzikulu, zamuthengere ndiposo zakofya, ipo nchiweme kuzipasa mupata.
Kusazgirako apo, manyani kuti nkharamira na nyama zinyake zamuthengere zikutinkhana na fungo liweme, ntheula, lekani kuyegha panji kuphika vyakurya vyakununkhira ndipo nozganimo mu msasa winu kuti muŵevye fungo lililose.
Apia ni likulu la caru ca Samoa. Musumba uwu uli pa cilwa ca Upolu ndipo kuli ŵanthu awo wakujumpha 40,000 yayi.
Apia ni musumba uwo ukakhazgikiskika mu vyaka vya mu ma 1850 ndipo wakhala uli likulu la caru ca Samoa kufuma mu 1959.
Dowoko ili likaŵa malo agho pakacitika mphindano yikuru comene mu 1889 apo sitima 7 za ku Germany, ku USA, na ku Britain zikakana kufumapo.
Sitima zose zikabizgika, kuwuskako yimoza ya ku Britain. Pafupifupi ŵanthu 200 ŵa ku America na ku German ŵakafwa.
Munyengo iyo ŵakarwanga nkhondo yakuti ŵaŵe caru cakujiyimira pacekha mwakudangilirika na gulu la Mau, fumu Tupua Tamasese Lealofi yacitatu ikakomeka pa nkhumano ya mtende iyo ikachitikanga mu tawuni.
Kuliso malo ghanandi gha mumphepete mwa nyanja gha chichenga chifukwa msumba wa Auckland uli na majiti ghaŵiri. Vigaŵa vitatu ndivyo vili na malo ghakumanyikwa chomene gha mumphepete mwa nyanja.
Malo gha mumphepete mwa nyanja gha chichenga agho ghali ku mpoto (mu chigaŵa cha ku mpoto mumphepete mwa nyanja) ghali pa Nyanja ya Pacific ndipo ghakwambira ku Long Bay kumpoto mpaka ku Devonport kumwera.
Malo gha muphepete mwa nyanja agha, pafupifupi ghose ghali na mchenga ndipo ŵanthu ŵakuskambako makora waka. Kuliso mufwiri uwemi chifukwa cha makuni gha pohutukawa agho ghaliko.
Malo gha mumphepete mwa nyanja gha chichenga ku Tamaki Drive ghali pa Jiti la Waitemata, pa musika wa vinthu vyakudura uwo uli mu muzi wakuchemeka Mission Bay na St Heliers ku Central Auckland.
Nyengo zinyake malo gha chichenga gha mumphepete mwa nyanja agha kukuzura mabanja ndipo mumphepete mwa nyanja muli kundanda masitoro ghakupambanapambana. Pakuwevye chofyo pa kuskamba malo agha.
Mowa wa cilokolo uwo ukusangika comene ukucemeka 'Number One', ni mowa wamtengo wa patali viŵi yayi, kweni ukunowa kweniso kukholweska. Mowa unyake walokolo ukucemeka "Manta".
Pali mawayini ghanandi gha ku France agho munthu wangamwa, kweni mawayini gha ku New Zealand na Australia ghakusangika vyaru vinandi.
Maji gha pa tapu ngawemi waka kughamwa, kweni maji gha mubotolo ndigho ngapusu kughasanga pala munthu uli na wofi.
Kwa ŵanthu ŵa ku Australia, 'wa mkaka wa mphovu' nchinthu cacilendo. Khofi ufipa ukucemeka 'espresso' ndipo khofi wa cappuccino ukwiza pamoza na kamulu ka kilimu, ndipo tiyi ŵakuthirako mkaka cara.
Cokoleti cakuthukira ndico ŵakutemwa ku Belgium. Ma juwisi ngakudula kweni ghali makola comene nagho.
Maulendo ghanandi ghakuluta ku malibwe gha pasi pa nyanja ghakucitika caka cose, ndipo kupwetekeka cifukwa ca vinthu ivi pa malibwe agha kukucitika lutaluta yayi.
Ndipo wuli, pokerani uphungu kufuma ku ŵadangilili, londezgani vikwangwani vyose ndipo woneskeskani kuti nchenjezgo mukuzilondezga.
Somba za Jelly fish zikusangika mumphepete mwa nyanja na malo agho dambo likunjira munyanja kufuma mu October mpaka mu April kumpoto kwa 1770. Mwa apa na apo, zingasangika mu nyengo zinyake.
Somba za mtundu wa shark zikusangika, kweni zikuluma ŵanthu viŵi yayi. Zinandi mwa somba izi zikopa ŵanthu ndipo zikuskambira kutali pala zawona ŵanthu.
Ng'wina za mu maji gha m'chere zikukhala mwakusanguliskika viŵi yayi mu nyanja za mchere, izo zikutemwa kukhala pamalo agho dambo likunjira mu nyanja kumpoto kwa Rockhamptom.
Kulipilirathu malo pambele undafike cikovwira ŵalendo kuti ŵaŵe na mtende wa mumtima cifukwa ŵakumanya kuti ŵamuŵa na pakugona pala ŵafika ku malo agho ŵakulutako.
Ŵanthu awo ŵakuvwira kusanga malo gha kugonako, ma travel agents, ghakumanyana na ŵenecho ŵa mahotelo, nangauli mungakwaniska pamwekha kulipira malo gha mtundu unyake ghakugonako, nga ni maluŵaza ghakupanjwapo ŵanthu ŵanandiko, kwizira mwa ma travel agent agha.
Ma travel agent nyengo zinandi ghaku sanga malo agho pakuŵa cakurya ca mulenji, mayendero pakuluta na kufuma ku luŵaza la ndege, panji nyengo zinyake kusazga tikiti ya ndege na vyose vyakusangika pa hotelo.
Iwo aŵa ŵakumanyaso kukusungira dankhe malo pala uchali undamale viŵi kunozga vikalakala vya ulendo wako panji pala ukukhumba kanyengo dankha kuti ughanaghanire.
Pala ukukhumba kusintha cilicose, munthu ukwenera kwizira mwa ma travel agent mumalo mwakukhwaskana na weneco ŵa mahotelo pamwekha.
Pa viphikiro vinyake, ŵanthu ŵanandi awo ŵakwiza kuzakawonerera vyakwimbakwimba, ŵakuzakakhala kuko, ndipo ŵanandi mwa iwo ŵakutola ici kuŵa cinthu cakunotheska comene.
Pala ukukhumba kuŵa kufupi na vyakucitika, ukwenera kucerera pakwiza kuti uzakasange malo ghakufupi na ku vyakwimbakwimba.
Manyani kuti, nanga uli vyakwimba vingaŵa kuti vyamala, pangaŵa ŵanthu ŵanyake awo ŵakulutiliranga kwimba nyimbo mpaka usiku comene.
Viphikiro vinyake vikuŵa na malo ghapadera ghakufikirako mabanja na ŵana.
Pala mukujumpha pa nyanja za kumpoto za Baltic mu nyengo ya kuzizira, bekani uko kuli kacipinda kukugonamo mu sitima yinu cifukwa maulendo ghakujumpha pa maji ghakukhoma ghakuyambiska ciwawa ico cingaŵa ciheni comene ku ŵanthu ŵanyake.
Pa maulendo gha musititma ku Saint Petersburg pakuŵaso mwaŵi wakwendera musumba. Awo ŵakuŵa pa maulendo agha ŵakudumula vikalata vyakwendera (maviza) yayi.
Makasino ghakuyezgeska kuti ŵanthu ŵataye nyengo yitali kweniso ndalama zinandi pala ŵafikamo.
Nyengo zinandi kukuŵa vyakurya, vyakumwa na vyakusanguluska vya padera ivyo vikuperekeka ku ŵanthu mwakuti wakhaliskemo.
Malo ghanyake yakuchitilako njuga ŵakupereka moŵa waulere. Kweni kuloŵera kukupangiska munthu kuti waleke kughanaghana makola, ndipo wose awo ŵanaluso lakusewera njuga ŵakumanya uwemi wakuleka kulowera nyengo yakusewera.
Waliyose uyo wadukenge m'canya comene panji pacanya pa mapiri wakwenera kuwoneskeska pala kungaŵa ciwuvi, maji ghakukhoma panji kuzizira comene.
Pa misewu ya maji ghakukhoma kweniso ya ciwuvi, kukwenthana kukuŵa kucoko ndipo ungakwaniska cara kwendeska nga kuti uli pa luŵaza lakuthirapo thara la majimaji.
Pala kuli cimphepo kweniso ciwuvi, munthu ungaphatira na kuwa nyengo yiliyose.
Kubeka patali nako lingaŵa suzgo cifukwa ca kuwa na kuwuluka kwa ciwuvi panji kuwunjikana kwa maji ghakukhoma pa magilasi gha magalimoto.
Ku mphepete yinyake, maji ghakukhoma na ciwuvi ni vinthu vyacilendo viŵi cara mu vyaru vinandi, ndipo kuti kendero ka magalimoto kakutimbanizgika yayi caka cose.
Maulendo ghakuya kumalo ghathengere lekhalekha kukawona na kujambula vinyama ndigho ŵalendo ŵakuwalo ŵakughatewa comene pala ŵiza ku Africa.
Lizgu lakuti 'safari' likung'anamura kutembeya na cakulata cakuwona vilengiwa vyakucitiska kaso vya ku Africa, comenemene mu mathengere gha mtundu wa savanna.
Vinyama vinji, nga ni zovu na twiga, vikutemwa kwiza pafupi comene na galimoto ndipo vipangizo vya kubekera vikovwira kuti munthu ubeke vinyama ivi makola comene.
Nkhalamu na ŵanyalubwe ni nyama za soni nyengo zinyake ndipo mungaziwona makola comene pala mukugwiriska nchito makina ghakuwonera vinthu vya patali.
Pa maulendo ghakuwona vilengiwa pakwenda pasi (agho ghakuchemekaso "bush walk", "hiking safari", panji "footing" M'Cizungu) pakuŵa kukwera mapiri kwa maola ghacoko waka panji kwa mazuŵa ghangapo.
Cipharizgano ca ŵanthu ŵa ulumali ca Paralympics cizamucitika kufuma pa 24 August mpaka pa 5 September 2021. Vyakucitika vinyake vizamucitika mu malo ghakupambanapambana ku Japan.
Tokyo uzamuŵa musumba wa vyaru vya ku Asia wekha uwo kuŵenge kuti kwacitikira cipharizgano ca Olympics wa munyengo yakuthukira mwa kaŵiri cifukwa ciphairizgano ici cikacitikaso ku Tokyo mu 1964.
Pala mukalipilirathu tikiti ya ndege yinu kweniso malo ghakugona mu chaka cha 2020 pambele kuyimiskika kwa cipharizgano ca Olympics kundaphalike pakweru, mungasangana na suzgo.
Malango ghakuwezga ma tikiti ghakudumuladumula ghakupambana, kweni pakufika kuumaliro wa mwezi wa March, kuwezga matikiti cifukwa ca nthenda ya Coronavirus, kuti ghakufika ku July, 2020 cara iyo ni nyengo iyo cipharizgano ca Olympics cikayeneranga kuyamba.
Nchakumanyikirathu kuti matikiti gha vyakucitika vinandi ghazamuguliskikanga pa mtengo wa pakati pa ¥2,500 na ¥130,000, na matikiti wamba pa ¥7,000.
Kusita malaya ghawisi kungawovwira kuti ghawomire. Mahotelo ghanandi ghakuŵa na simbi kweniso malo ghakusitirapo agho munthu wangalipira kuti wagwiriske nchito nanga munthu waŵevye cipinda cakugona.
Pala simbi palije, panji mulije khumbiro lakuvwala masokosi ghakusita, mungayezga kugwiriska ntchito cakuwomizgira sisi.
Muŵe ŵakucenjera comene kuti malaya ghinu ghaleke kotcha comene (ico cingacitiska kuti malaya ghakwinyike, panji kupsa).
Pali nthowa zinandi zakutozgera maji, zinyake zikuŵa ziwemi comene pa kumalana na cofyo ca mtundu umoza ico cingaŵapo.
Ku malo ghanyake, kubwatiska maji kwa miniti yimoza cikukwana, apo ku malo ghanyake kubwatiska maji kwa maminiti ghangapo kukukhumbika.
Sefa zikuŵa zakupambanapambana mu kagwiriro nchito kake, ndipo pala muli na nkhayiko, mukwenera kugula waka maji gha mubotolo la kupangika na kampani yakumanyika makola.
Ŵalendo ŵangasangana na vinyama ivyo ŵandaviwonepo kukwawo.
Tuvibungu tungananga cakurya, kusoweska munthu mutende, panji kucitiska munthu walware panji kufuma vinthu pathupi, kutandazga poizoni na matenda.
Matenda agho ghakufala, panji vinyama vyakofya ivyo vingapweteka na kukoma munthu vili mu gulu la vyamoyo viheni cara.
Duty free shopping' cikung'anamula kugula katundu kuwalo kwambula kulipira musonkho.
Ŵalendo awo ŵakuluta ku vyaru uko kuli misonkho comene, wangasunga ndalama zinandiko, comenemene pa katundu nga ni mowa na hona.
Malo agho ghali pakati pa Point Marion na Fairmont ngakusuzga comene kuyendeskapo galimoto pa msewu wakufuma ku Buffalo kuya ku Pittsburgh, cifukwa msewu ukujumpha mucithengere cikulu comene.
Pala undazgowere kuyendeska galimoto pa misewu ya kuwalo kwa misumba, ukwenera kucenjera nyengo zose: vikhizga viheni comene, misewu yifinyi kweniso makona ghakuthwa nganandi comene.
Vikhwangwani vya kusoka ma dilayivala za sipidi iyo yikukhumbika viliko vidoko comene kuyaniska na vigaŵa vyakumanyuma na kunthazi kwa mseu uwu - kweni malo ghanandi gha cigaŵa ici ghakukhumbika sipidi ya mamayilo 35 kufikira 40 pa ola (makilomita 56-64 pa ola) - ndipo nchiwemi comene kulondezga sipidi iyi.
Cakuzizika nchakuti netiweki ya mafoni yikusuzga cara pa cigaŵa ici kuyana navigaŵa vinyake vya musewu uwu nga ni muthengere la Pennsylvania.
Vingwa vya ku Germany ni viwemi comene, ndipo ku Bavaria, vingwa ivi ni vyakupambanapambana, mwakuyana na ivyo vikusangika ku Austria.
Vingwa vyakuŵikamo tuvipaso mukati vikusangika comene, vipaso vya epo kuphikika lumoza mu vingwa caka cose, na vipambi vya cherries na plums kugwiriskika nchito nyengo ya kuthukira apo vipambi ivi vikusangika comene.
Vingwa vinandi vyakuphikika ku Germany mukuwaso njere za vipaso nga ni almonds kweniso hazenuts. Nyengo zinandi, makeke agho ghakumanyikwa comene ghakunowa comene pala ukumwera kapu ya khofi wa nchikinchiki.
Pala munthu ukukhumba vingwa vicokovicoko kweni viwemi comene, yezgani kurya vingwa ivyo, kutolera malo na malo, vikucemeka Berliner, Pfannkuchen panji Krapfen.
Cakurya ca kali cikupangika kufuma ku masipayisi na vyakumera vinyake, pamoza na nyama panji mphangwe.
Cakurya ca kali cingaŵa chakomira panji camajimaji kutolera unandi wa cinyezi ico cilimo.
Mu malo gha mukatikati ku mpoto kwa caru ca India na Pakistan, yogati ŵakutemwa kuŵikika mu cakurya ca kali; kumwera kwa caru ca India na vigaŵa vinyake vya mumphepete mwa nyanja, mkaka wakufuma mu kokonati ukugwiriskika nchito comene.
Na vilwa 17,000 vyakuti musolepo, vyakurya vya ku Indonesia ni zina ilo likuyimilira mitundu yinandi ya vyakurya ivyo vikuphikika mu vigaŵa vyakupambanapambana vya mu caru ici.
Pala lizgu ili lagwiriskika nchito kwambula mazgu ghakulilongosola, lizgu ili likutemwa kung'anamula cakurya ico cili kufumira ca pakatikati na kunena kwa chilwa cikulu ca Java.
Pa vyakurya vya ku Java pali mitundu yingapo ya vyakurya vyakusazgako twakunoweskera, comenemene nthendero, sabola, shuga (chomenemene suga wakufuma ku kokonati) na masipayisi gha mtundu na mtundu ndipo pa sono, vyakurya vya mtundu uwu vikusangika pa vilwa vyose.
Ma stirrups nthu visulo twakudyakamo malundi uto tukulendera phepete zonse za apo munthu uyo wakwera hosi wakukhala.
Tuvisulo utu tukupangiska kuti munthu waŵe wakukhazikika, kweni tungapangiskaso ngozi cifukwa lundi lingaphatiramo.
Pala munthu waponyeka kufuma pa hosi, kweni lundi lake laphatira mu kachisulo aka, wangakwekweteka pasi pala hosi yikutchimbira. Kuti ivi vilekenge kucitika, pali vinthu vingapo ivyo munthu wangacita.
Cakwamba, ŵanthu ŵanandi ŵakuvwala migwamazi iyo yili na chizaza chitali kweniso yakusalala, yakuskololoka kweniso ya cakusi chikuluko.
Cinyake, vyakukhalapo pacanya pa hosi vinyake, comenemene vya ku England, vili na tuvisulo twakuvikililira munthu uto tukupangiska kuti vingwe ivyo vikukola tuvisulo twa mumphepete viwenge pasi pala vyaguzika zam'manyuma pala munthu wakuwa.
Cidikha ca Cochamó - malo ghapacanya agho ŵanthu ŵakutemwa kukacitako zgaro za kukwera vinthu, ghakucemeka Yosemite wa ku South America, kuli mitundu na mitundu ya viliŵa vya malibwe gha granite na vikhizga vya malibwe.
Malo ghakukwera comene ghalikoso agho munthu, pala wakwerapo, wakubeka malo ghakutowa gha musi. Ŵanthu awo ŵakucita zgaro za kukwera pa malo agha kufuma vigaŵa vyakupambanapambana vya caru ca pasi ŵacali kujula nthowa za sono pa viliŵa ivyo vikusangika.
Zgaro zakujitherereska pasi kufuma pa malo ghakukwera, nga ni skiing kweniso snowboarding, ngakumanyikwa comene ndipo munthu wakujitherereska pa cikhizga ico pazulana ciwuvi pakujikakilira vinthu kumalundi ghake.
Zgaro za skiing ni zakumanyikwa comene kwa ŵanthu awo mbakutemwa maulendo, nyengo zinyake zikucemekanga "ski bums," ndipo ŵanthu ŵakutola maholide kuti wakachite maseŵero agha pamalo ghanyake.
Ghanaghano lakucita zgaro za skiing nda kale comene - vyakupentapenta vya mu mu vyaka vya mu ma 5000 BC vyakulongora ŵanthu ŵakucita zgaro izi vikusangika mumphako!
Kucita zgaro za skiing mwakuluta kucikhizga zikayamba mu vyaka vya mu ma 1800, ndipo mu chaka ca 1861, kilabu ya kucita zgaro izi yikajulika ku Australia na ŵanthu ŵa ku Norway.
Kugatya vikwama pamsana ku zgaro za skiing: ucitiro uwu uli na mazina ghangapo muCizungu - 'backcountry ski', 'ski touring' panji 'ski hiking'.
Ucitiro uwu ukukolelanako pacoko waka na zgaro za kwendera malo ghakucitirako zgaro za skiing gha ku Alpine panji zgaro za kukwera mapiri, nangauli zgaro izi zikuzunulika apa ghakucitira mu vikhizga vyakofya ndipo ghakukhumba kuti uwe na skapato panji twakukwerapo twakukhola comene.
Ghanaghanirani za nthowa yakupangirapo zgaro za skiing nga ni nthowa yakupangirapo zgaro za kukwera mapiri.
Pala nyengo yili makola waka, munthu ungafiska mtunda utali kupambana na pala ukwenda pasi - kweni ni viŵi cara kuti munthu ukwaniske masipidi gha zgaro za mtunda utali kwambula kuyegha chikwama cizito pa msana kweniso kwenda mu mizira yakupangika kale.
Ulaya ni chigaŵa ca caru capasi ico nchikulu viŵi yayi kweni cili na vyaru vinandi vyakuyima pa vyekha. Kwenda kujumpha mu vyaru vinandi cikung'namula kuŵa na maviza ghanandi kweniso kudindiska ma pasipoti kanandinandi.
Kwizira mu phangano la Schengen zone, vyaru vyose ivi vikuŵa waka nga ni caru cimoza pera muvakuchitika vawo.
Pala ukukhala mu cigaŵa ici, munthu ungajumpha mphaka za vyaru kwambula kudindiska pasipoti.
Mwakuyanakoso na apo, pala uli na viza ya Schengen, ukwenera cara kulembeska viza ya caru cose ico cili kusayinira phangano ili, kulongola kuti mukutaya ndalama na nyengo cara cifukwa ca vyakulembalemba.
Palije nthowa yimoza yakuzomerezgeka iyo yingagwiriskika nchito kuti timanye katundu uwo ngwakupangika mwakulondezga kapangiro kamwaka. Mawupu ghanyake ghakutolera misonkho ghakutola katundu uwo uli kufika vyaka 100 kuŵa wamwaka.
Cing'anamuliro ichi chikupambana pakutolera malo na malo, ndipo unandi wa vyaka ungaŵa uchoko ku vigaŵa nga ni Kumpoto kwa America na ku Ulaya.
Vinthu vyakupanga pa mawoko vingaŵa vyamwaka, nangauli vingaŵa na vilimika vicoko kuyaniska na katundu wakupangika muunandi.
Ulimi wa kuŵeta nyama ya mphala ngwakumanyika comene pakati pa ŵanthu ŵakucemeka ma Sámi kweniso pa midauko ya ulimi uwu njakukhumbika comene kwa ŵanthu ŵanandi kusazgirapo awo wakucita vinthu vya mtundu unyake.
Nangauli kuti ni ŵa Sámi wose cara awo ŵakucita ulimi wa mtundu uwu, kweni ŵakhala ŵakugomezga kukola somba, kuzengera na vinyake, na kuŵa na nyama ya mphala nga ni nyama ya kovwira pa milimo ya pakhomo.
Pa sono, ŵa Sámi ŵanandi ŵakucita vinthu vya mtundu unyake vya mazuŵa ghano. Nchito zakupokelera ŵalendo zikunjizga ndalama zinandi ku Sápmi mu cigaŵa cha Sámi.
Nangauli likugwiriskika ntchito comene, comenemene pakati pa ŵanthu awo mba ciRomania yayi, lizgu lakuti "Gypsy" ilo likung'anamura munthu uyo wakuyingayinga kupenja maganyu, ndiheni cifukwa zina ili likukolelanako na vinthu viheni ivyo ŵanandi ŵakughanghana za ŵanthu wa ciRomani. 
Pala caru ico mulutengeko cikukhumbika mupokere uphungu wa kakhaliro, ishulansi ya vya umoyo panji ishulansi yinu yingakhwaskika pala mwasintha maganizo ghakuluta ku caru ico.
Mungakhumbaso kupokera uphungu kufuma ku ŵalalaŵalala ŵa caru cinyake, kweni uphungu wawo kanandi ukuŵa wakukhwaska ŵanthu ŵawo.
Mwaciyerezgero, ŵanthu ŵa ku USA mu vyaru vya Ciluya ŵakukumana na vinthu vyakupambanapambana kufuma ku ŵanthu ŵa ku Ulaya na Ŵaluya.
Uphungu uwu ukuŵa waka vyakuyowoya vyacidule vya umo vinthu vilili pa ndale mu caru cinyake.
Maghanoghano agho ghakuperekeka ghakuŵa ghakudumulizga waka pakuyaniska na vyakwenera kumanya ivyo munthu wangaphalilika kunyake.
Nyengo yiheni ni lizgu ilo muli vinandi m'kati mwake ndipo likuyimira vyakucitika vyacilengiwa ivyo vingamanya kunanga katundu, kutimbanizga ukhaliro wa ŵanthu kweniso kukoma ŵanthu.
Nyengo yiheni yingacitika kulikose mu caru capasi, ndipo pali mitundumitundu ya nyengo yiheni, iyo yingatolera umo malo ghalili kweniso umo mu mlengalenga mulili.
Mphepo ya nkhongono, matalala, vula yinandi comene, na luphya ni vinthu vyakulomngola kuti kuli nyengo yiheni panji vyakucitika cifukwa ca nyengo yiheni nga ni vula ya mphepo na ŵaleza na vula ya mphepo.
Nyengo yiheni iyo yikucitika panyengopanyengo kweniso mumalo ghakupambanapambana, ni nga mphepo yiheni kweniso kuwa kwa ciwuvi cinandi, kuwa kwa maji ghakukhoma na chimphepo ca chuvu.
Ŵalendo ŵakuciskika kuti ŵamanyenge cofyo cakuti kungaŵa nyengo yiheni ku malo ghawo cifukwa ici cingatimbanizga mendero ghawo.
Waliyose uyo wakunozgekera kuluta ku caru cinyake uko kuli nkhondo, wakwenera kupokera visambizgo vyapadera.
Kupenjerezga pa intaneti pakugwiriska ntchito mazgu ghakuti 'Cisamnbizgo cha malo agho kuli nkhondo' kukwenera kupereka adiresi ya kampani ya uko mukuluta.
Cisambizgo cikukhwaskanga vinthu vyose ivyo tayowoya pano ndipo vikulongosoleka mwakudidimizga nadi, kanandi na kulongosolapo ivyo vili kucitikirapo wanyake.
Cisambizgo cikutola mazuŵa 2 kufika 5 ndipo pakuŵa visambizgo vya kwizira mu kasewero, kaperekero ka wovwiri kwa awo ŵapwetekeka, ndipo nyengo zinyake, kusambizgika kagwiriskiro ka virwero vya nkhondo.
Mabuku na mamagazini ghakukhwaska ukhaliro uwemi pa maulendo gha mumayiyi nganandi comene, kweni vyakulemba vyakukhwaska malo agho kuli nkhondo ni vicoko.
Awo wanguwa pa ulendo wakuya ku caru cinyake kuti wakapangike opaleshoni yakusintha mwanakazi kuŵa mwanalume panji mwanalumwe kuŵa mwanakazi ŵakwenera kuŵa na vikalata vyakwenelera vya pa ulendo wakuwelera kwawo.
Vyaru vikupambanapambanapa pa nkhani yakupereka mapasipoti agho munthu wandaphale kuti ni mwanalume panji mwanakazi (X) panji kupereka vikalata vyakulongola kuti kaŵiro ka munthu kasintha.
Vyaru vikupambana chomene pa nkhani yakupereka na kuzomerezga vikalata vya mtundu uwu.
Msecho wa pa malo gha civikiliro ulikuyamba kuwona vyachisisi vinandi vyakukhwaska munthu kufumira pa 11 September, 2001 apo vigawenga vikacitira nkhaza caru ca USA.
Ŵanthu awo ŵali kuwa na viŵalo vya chanakazi na vyacanalume ŵakhazgange kuti pala ŵakujumpha malo gha msecho, chisisi cha umo iwo ŵalili civumbukenge.
Jigha la kuwelera munyanja ni maji agho ghangukatchaya ku mtunda, pa libwe panji cinthu ca thena ico.
Cifukwa ca umo pasi pa maji palili, jigha pala likuwelera munyanja kufuma kumtunda likukhwaska vigaŵa vicoko waka vya maji kunjira pasi, ndipo jigha ilo likutchimbira comene kunjira pa maji gha pasi lingayamba penepapo.
Nyifwa zinandi zikucitika cifukwa ca kuvuka apo munthu wakuyezgeska kuskambira uko kukufuma majigha, ico cingacitika cara.
Para wafuma waka mujigha, kuskamba mwakuwelera cingaŵa cinonono cara.
Yezgani kuluta pa malo ghanyake apo mungakolekaso cara panji, kutolera maluso agho muli nawo, kweniso kuti mwawoneka, mungamanya kulindizga kuti ŵamuthaskeni.
Kuchenuka pala munthu ukuwelera kukuwonekela mwaluŵiro comene kupambana na pala ukusintha ukhaliro na midauko (munthu ukuŵa na nyengo yicoko yakuti unozgekera vyakusintha) ndipo kukumala luŵiro yayi kweniso, kungacitika mwankhongonoko.
Ŵanthu ŵapaulendo awo niŵapusu kuzgoŵela ukhaliro wuphya nyengo zinyakhe ŵakusuzgikaso comene kuti ŵawelereso ku ukhaliro wawo wakwamba wula.
Pala mukuwelera kwinu kufuma caro cakuwalo, mukuŵanga kuti mwazgoŵela ukhaliro na midauko yiphya kweniso mukuŵangaso kuti mwaluwa ukhaliro na midauko yinu yinyake na yinyake.
Apo ukalutila kuwalo kakwamba, ŵanthu ŵamucaro ico nyengo zinyakhe ŵakaŵa ŵakuzizipizga na kupulikiska, pakumanya kuti ŵanthu ŵanandi awo mbalendo ŵakutola nyengo kuti ŵazgoŵele ukhaliro wa m’caru ciphya.
Nchakusuzga kuti ŵanthu ŵamanye kuti kuzizipizga na kupulikiska vinthu navyo nivyakukhumbikira kwa ŵapaulendo awo ŵakuwelera kukwawo.
Cinthu cimoza chakunozga comene kwa ŵana muchigaŵa ntchilongolero ca mazgu na kuŵala kwa pa vimapilala vakuchemeka ma pyramid.
Munthu ungawona vimapilala vya mapilamidi mu cisi ndipo ungaviwona mwa kacetecete pambele viwoneskero vindayambe.
Nyengo zinandi ukupulika ciwawa ca ŵanthu ŵakutemwa kutembeya kweniso ŵakuguliska malonda. Nkhani ya ciwawa na ungweru vikuŵa waka nga ni buku la nkhani.
Cimwantche cikulu ca nkharamu ca ku Egypt cikuŵa nga ni ciliŵa kweniso mulakatuli wa nkhani yitali.
Vyose vya nkhani vikuwoneskeka pa ciliŵa ca pilamidi ndipo mapilamidi ghakupambanapambana ghakuwoneska ungweru.
Vyaru vinandi vikulimbirana umweneco wa vilwa vya South Shetland, ivyo vikabowozgeka mu 1819, ndipo mu caka ca 2020, kukaŵa malo gha ŵasilikari ghakukwana 16 gha vyaru vyakupambanapambana.
Gulu la vilwa ivi likusangika pa mtunda wa makilomita 120, kumpoto kwa malo agho nthaka cikunjira mumaji. Cilwa cikulu comene cikucemeka King George ndipo kuli malo ghakukhala ghakucemeka Villa Las Estrellas.
Vilwa vinyake ni Livington na Deception uko ŵanthu ŵangaluta kukadaŵira pa cidikha apo pakufuma vibala vyakotcha kufuma pa nthaka.
Ellsworth Land ni cigaŵa ca kumpoto kwa calo icho cikunjira mu nyanja, ndipo ntchakuzweteleleka na nyanja ya Bellingshausen.
Mapiri agho ghakunjira mu nyanja ghakugumatizgana nakupanga malo gha kukwera gha fulati pachanya, ndipo ghakuwonekaso na kupanga mundandanda wa makilomita 360 wa mapiri gha Ellsworth, agho ghakugaŵika pakati na cigaŵa ca maji ghakukhoma cakucemeka Minnesota Glacier.
Cigaŵa cha kumpoto panji kuti mundandanda wa mapiri gha Sentinel kukusangika mapiri ghatali comene ku cigaŵa ca Antarctica, ndipo lupiri litali comene mamita 4892 nda Vinson Massif, ilo lili pacanya pa lupiri la Mount Vinson.
Ku malo agho nga kumizi, kwambula netiweki ya foni, munthu wangagwiriska nchito ma foni ghakwendera nkhongono ya setilayiti.
Phone yakwendera nkhongono ya setilayiti kuti yikunjira mumalo gha foni ya netiweki cara, cifukwa pakukhumbika kuti munthu uwe pawalo kuti foni yako yithyeskane na satelayiti.
Mafoni gha mtundu uwu ghakugwiriskika nchito na makampani gha sitima za pamaji, kusazgirapo ndege zakukwera mwakujisanguluska waka kweniso pa milimo pa maulendo apo pakukhumbika kutuma na kupokera mauthenga.
Kampani ya mafoni ya caru ico muli yikwenera kumupani mauthenga ghakukwanira ghakukhwaska ivyo kampani yawo yikucita.
Cinthu ico munthu uyo watola holide ya caka cose ku sukulu panji kunchito wangacita nkhutembeya na kusambira vinthu viphya.
Ivi vikutemwa kucitika na awo ŵamala waka sukulu yawo ya sekondale ndipo cikovwira kuti ŵanozgekere masambiro ghawo gha ku yunivesite.
Kanandi, kuyamba masambiro gha caka cimoza ku masukulu gha kuwalo cikovwira kuyandaniska mwaŵi wako wakusolekera ku ma yunivsite gha caru cakwinu.
Nyengo zinandi, pakuŵa ka ndalama ako munthu wakulipira pala wasola kwamba masambiro gha mtundu uwu.
Ku charu cha Finland kuli maboti ghanandi chomene. Chikuchemeka "Charu cha nyanja chikwi," ndipo nako kuli virwa vinandi chomene mu nyanja.
Mu milonga ya mu virwa ndiposo mu Nyanja, munthu wakukhumbikwira kuŵa na maboti pera yayi.
Nangauli virwa vya mumphepete mwa nyanja ndiposo nyanja zikuru zili na malo ghasani ghakuti sitima yiliyose yingafikako, kweni ŵanthu ŵakutemwa maboti ghachoko panji mawato.
Ŵanthu ŵanandi m'caru ca Finland ŵakutemwa kwenda mu maboti, ndipo pa ŵanthu ŵankhondi na ŵaŵiri panji ŵankhondi na ŵatatu ŵaliwose, yumoza wakuŵa na boti.
Ndimo vililiso ku Norway, Sweden na New Zealand, kweni chapadera ntchakuti (mwachiyerezgero, ku Netherlands pa ŵanthu makhumi ghanayi, yumoza wakuŵa na boti limoza).
Sitima zinandi zakwenda pa nyanja ya Baltic zikuyima dankhe kwa nyengo yitali pa St. Petersburg, ku Russia.
Ici cikung'anamula kuti munthu ungatembeyapo dankha mu msumba wamwaka uwu kwa mazuŵa ghangapo na kuwereranga kuzagona mu sitima usiku.
Pala munthu waluta ku mtunda pa ulendo wa pa sitima, ukukhumbaso viza yayi (kwambira mu caka ca 2009).
Mu vikalata vyakuphara vinandi vya maulendo, sitima zinyake zikusazgirapo Berlin, ku Germany. Kweni pala mwawona mapu pacanya apa, Berlin wali kutali na nyanja ndipo kukatembeya ku musumba uwu kukusazgikapo yayi pa m'ndandanda wa mitengo ya sitima.
Ulendo wa pandege ungaŵa wakofya kwa munthu waliyose, comenemene pala munthu uyo wali kukumanapo na vyakucitika vyakwambiska kwenjerwa pa moyo wake.
Ici nchinthu cakuti munthu ucitenge naco soni yayi: palije mphambano na mantha panji vinthu vyakutemwa na vyakutinkha ivyo waliyose wakuŵa navyo.
Kwa ŵanji, kumanya umo ndege yikukwaniskira kwenda mchanya kungavwira kucepeska mantha agha agho ghakwiza cifukwa ca kuleka kumanya kweniso kutondeka kujikhwimiska.
Makampani gha kuyegha katundu ghakulipirika makola para ŵaperekera katundu mwaluŵiro. Nyengo zinandi, vikalata vyakukhwaska bizinesi, katundu wa malonda panji masipeya pati gha cinthu ico cikukhumba kunozga mwaluŵiro vikukhumbika kwenda mwaluŵiro comene.
Mu nthowa zinyake, makampani ghakulughakulu ghakuŵa na ndege zawo, kweni mu nthowa zinyake kweniso kwa makampani ghacokoghacoko, pakaŵa suzgo.
Pala ŵakatuma katundu pandege, pa nthowa zinyake, katundu uyo wakatolanga mazuŵa ghanandi kuti wakhizgike kweniso kulembera misonkho yake.
Nthowa yekha iyo katundu winu wangayenda luŵiro ni para mwatumizga nga ni katundu uwo ukuŵa mumawoko gha kampani ya ndege. Malango gha maulendo gha pa ndege ghakuzomera yayi kuti katundu wayende kwambula mweneco, ndico cifukwa imwe mukwenera kuŵapo.
Nthowa yipusu yakuti ukhale malo ghacifwase mu ndege njakuti ukwenera kufwapo ndalama zinandiko (panjiso, ukwenera kuthemba kampani yako kuti yikulipilireko).
Kweni, ici cikuŵa cinthu cipusu cala: munthu ŵangakulipiliska ndalama zinandi panji kunjiramo kanayi panji kujumpha apo mtengo uwo ŵanthu ŵanyake awo mwakwela nawo ndege ŵakulipira!
Kene kanandi, cikuŵa viŵi camahala cala kuyezgera kuti upemphe kuti ŵakukhizgireko mtengo kuti ukhale mwakufwasa mu ndege pala ndege iyo yilutenge uko nawe ukuluta kwambula kuyima dankha ku malo ghanyake.
Kampani zakwendeska ndege zikumanya kuti pali ŵanthu ŵanji awo ŵalije suzgo na fundo yakulipira ndalama zinandi kuti ŵakafike luŵiro uko ŵakuluta kweniso kuti ŵende mwakufwasa, ndipo kampani izi zikutchaja mwakukoleranko na ivi.
Likuru la caru ca Moldova ni Chişinău. Ciyowoyero cawo ni nchi Romanian, kweni ci Russian naco cikugwiriskika nchito comene.
Caru ca Moldova cili na ŵanthu ŵa mitundu yakupambanapambana ndipo mphindano pakati pa mitundu iyi zikuŵa zinandi.
Mu caka ca 1994, mphindano izi zikacitiska kuti cigaŵa ca Transnistria ku manjiliro gha zuŵa gha Moldova ciyime pa cekha nga ni caru ndipo cili na boma kweniso ndalama yake na yake kweni cikuzomerezgeka cara na wupu wa vyary vyose wa UN.
Maubali pa vyamalonda ghali kuyambiraso pa mphepete ziŵiri izi za caru ca Moldova nanga uli zikutondeka kupulikana cimoza pa vyakukhwaska kuwusa.
Cisopa cikulu comene ku Moldova ni Cikhirisitu ca ci Orthodox.
Izmir ni musumba ukulu waciŵiri mu caru ca Turkey uko kuli ŵanthu pafupifupi 3.7 miliyoni ndipo ni musumba waciŵiri wa mumphepete mwa nyanja kufuma pa musumba wa Instanbul, kweni ni malo ghawemi comene gha vyamaulendo gha pa maji.
Kale musumba uwu ukaŵa Smyrna, kweni sono uli kuzengekaso mwasono, ngwakutukuka, ndipo ni malo gha malonda ghakutangwanika, agho ghali pa cinkhodyera na kuzweterereka na mapiri.
Misewu yake yisani, vimanyumba vyamagilasi kunthazi, na mashop ghakuzengeka mwasono, ghali kuzengeka na matayilosi gha madonthomadontho ghaswesi, misika ya mu vyaka vya mu ma 1900, na mizikiti na matchalitchi, nanga uli musumba uwu uli na nyengo yakuyana na ku Ulaya wa ku Mediterranean iyi njakupambana na nyengo ya mu caru ca Turkey.
Muzi wa Haldarsvik ukuvwira munthu kuti ubeke makola kutowa kwa cilwa ico cili pafupi waka ca Eysturoy ndipo uli na tchalitchi lakuzengeka na makona 8.
Mu luŵaza la tchalitchi ili, muli vyakuŵajaŵaja vya nkhunda pa madindi.
Munthu ukwenera kutola hafu la ola kuti umale kwenda kuzungulira muzi wakusanguluska uwu.
Ku mpoto kweniso kwambula kusuzga kufikako kuli musumba wa kunotheska wa Sintra uwo ukafika pa kumanyikwa comene ku ŵanthu ŵa kuwalo apo Lord Bayron wakati walemba vya mbiri yiwemi ya musumba uwu.
Basi ya Scotturb 403 yikwenda lutaluta ku Sintra, ndipo yikuyima pa Cabo da Roca.
Kumpotoso kwenekuko, yenderani malo gha vyavisopa gha Sanctuary of Our Lady of Fatima, agho ni malo ghakumanyikwa comene cifukwa ca vimwantche vya Mwari Mariya.
Manyani kuti mukuyendera malo agho pali dindi ilo muli kuŵikika ŵanthu ŵanandi, kweniso malo agho ghali na candulo cikulu comene ku ŵanthu ŵanandi ŵa caru capasi.
Kucali ŵanthu ŵanandi awo ŵacali moyo awo wakapona ku malo agha, ndipo ŵanandiso mwa iwo awo ŵakaŵa na ŵabali awo ŵakakomeka panji ŵakagwira ntchito nakufwira kuko, ŵa Yuda na ŵa mitundu yinyake.
Conde, perekani nchindi zose ku malo agha. Kucita milangwe cara yakukhwaska kukomeka kwa ŵa Yuda ku Germany panji za cipani ca Nazi.
Mungananganga malo agha pakulembapo vinthu panji kukwalapo.
Viyowoyero vya ku Barcelona ni Calatan na Spanish. Pafupifupi hafu ya ŵanthu ŵakutemwa kuyowoya ciyowoyero ca ci Calatan, cifukwa wumba ukulu ukucipulika makola, kweniso waliyose wakupulika ci Spanish.
Kweni, vikwangwani vinandi vikulembeka mu ci Calatan cifukwa kuli kulangulika kuti ciyowiyero ici ndico nchakuzomerezgeka mu cigaŵa ici.
Kweni, ciyowoyero ca Spanish naco cikugwiriskika nchito comene pa mabasi na malo ghanyake gha cisanisani.
Vyakupharazga mu mabasi panji sitima zakwenda mu cigaŵa ici vikuŵa mu ci Calatan, kweni vipharazgo vya mwakabuci vikucitika mu viyowoyero vinandi, kusazgirapo ci Spanish, Cizungu, Cifaransa, ci Arabic na Cijapanizi.
Ŵanthu ŵa ku msumba wa Paris ŵakumanyika na nkhalo ya kujitemwa, nkhwesa kweniso kuleka kupulika.
 Apa uku nkhulongosola za ŵanthu aŵa kwambula kulondola, nthowa yiwemi yakuti mukoleraneko na ŵanthu aŵa nkhuwoneskeska kuti ukusunga nkharo yako yiwemi, kuŵa nga ni munthu uyo wali kukula na nkharo. Ici ndico cingavwira kuti mukhale makola mu musumba wa Paris.
Nkharo yiheni ya ŵanthu ŵa ku Paris yingawoneskeka cara para iwe ukuwoneska nchindi na nkharo yiwemi.
Malo ghakusungirako vyacilengiwa gha Plitvice Lakes kuli cithengere cikulu comene ca makuni ghakupambanapambana gha mtundu wa ci Alpine kweniso Mediterranean.
Mucithengere ici muli vyakumera vya mitundu yinandi comene cifukwa ca unandi wa nyengo yakupambanapambana, dongo lakupambanapambana, na malo ghakukwera kweniso ghakukhira.
Malo agha kukusangikaso tunyama na tuyuni twa mitundumitundu.
Mitundu ya tunyama uto nthwakusoŵa comene nga ni kanyama ka beya ka ku Ulaya ka mtundu utuwulufu, ŵakambwe, ŵakazizi, ŵanyalubwe, kweniso nyama ya capercaillie tukusangikaso
Pala mukutembeya uko kukukhala wasembe, ŵanakazi ŵakwenera kuvwala masiketi ghatali kujumpha mumakongono kweniso malaya gha mawoko ghatali ghakujumpha mumaphewa.
Malo gha wasembe ghanandi ghakupereka vitenje ku womama awo wiza kwambula kunozgekera mukavwaliro, kweni pala uli na citenje cako, comenemene ico ncha mtundu wakuŵala comene, ucitiskenge manani na mamonku kuti ŵamwemwetere pa muryango wakunjilira.
Mwantheuraso, ŵanalume ŵakwenera kuvwala mabuluku ghatalighatali ghakujumpha m'makongono.
Mabuluku nagho ghangabwerekeka pa muryango wakunjilira, kweni vakuvwala vyakubwereka ivi vikucapika cara pala munthu yumoza wavwala, ipo mungaŵa ŵakumasuka viŵi cara kuvivwala. Mabuluku ghalipo gha sayizi yimoza pera!
Vyakurya vya cigaŵa ca Mojorcan, nga ni vyakurya vya muvigaŵa vya ku Mediterranean, ni cingwa, mphangwe na nyama (comenemene ya nkhumba), ndipo ŵakugwiriska nchito mafuta gha olivi nyengo zose.
Cakurya ca mise cakumanyika makola, comenemene mu nyengo ya kuthukira ni Pa amb Oli: Cingwa ca mafuta gha olivi, tomato na twakusazgirako tulitose nga ni tchizi na somba za tuna.
Mazina ghose pamoza na lizgu lakuti Sie ilo likung'anamura 'iwe' ghakuyamba na cilembo cikulu, nanga ghaŵe pakati pa sentesi.
Iyi ni nthowa yikulu yakupambaniskira ŵaphali ŵanyake na mazina agho ghakulongola kuti mulimo wacitika pa iwo.
Ici cikovwiraso kuti kuŵerenga kuŵe kwambula kusuzga, nangauli kulemba kukuŵa chinthu cakusuzgirapo cifukwa ca kukhumba kumanya pala ŵaphali panji mazgu ghakulongosola vya zina ghagwiriskika nchito nga ni zina.
Kazunuliro ka mazgu gha mu ciyowoyero ca ciItalia kakusuzga viŵi cara cifukwa mazgu ghanandi ghakuzunulika mwakuyana na umo ghalembekera
Vilembo ivyo munthu ukwenera kuŵikapo mtima ni c na g cifukwa kazunuliro ka vilembo ivi kakutolera kuti ni vawelo wuli iyo yili panthazi pake.
Kweniso, woneskeskani kuti vilembo vya r na rr vikuzunulika mwakupambana: lizgu lakuti 'caro' likung'anamura 'wakutemweka' apo lizgu lakuti 'carro' likung'anamura 'cikocikali'.
Ciyowoyero ca Persian cili na marango gha ciyowoyero ghambula kusuzga.
Ipo, kuŵazga buku la kusambizga marango gha ciyowoyero ichi kungamuvwirani kuti mumanye vinandi vya marango gha ciyowoyero ca ci Persian na kupulikiska makola mazgu gha muciyowoyero ici.
Munthu pala ukumanya ciyowoyero ca mu gulu la viyowoyero vya Romance, cingaŵa cinono cara kuti usambire Ciphwitikizi.
Kweni, ŵanthu awo ŵakumanyako pacoko ci Spanish, ŵangayowoya kuti Ciphwitikizi nchipusu waka mwakuti munthu ukukhumbikaso kucisambira yayi.
Malo ghamwaka ghakuwoneramo vinthu vya mumulengalenga, nga ni nyenyezi, ghakugwira ntchito yayi mazuŵa ghano, ndipo ghakupwelereka waka nga ni malo gha mwaka na kulutako waka pa maulendo gha masambiro.
Mu nyengo ya mwaka, ungweru wa nyali panji magesi likaŵa suzgo viŵi yayi kuti munthu ungatimbanizgika pa kubeka vyamumulengalenga nga ni umu vikuŵira mazuŵa ghano, malo agha ghakusangika mukati mwa misumba panji ma yunivesite, ghambula kusuzga kughafikira pala tingayaniska na nyumba za mtundu uwu izo zazengeka mazuŵa ghano.
Cipangizo ca madazi ghano cakuvwira pa kuwona vinthu ivyo vili patali comene pa kasandasanda ntchakuzirwa comene ku malo agho ghali kutali na misumba uko kulije maŵingu mu mulengalenga.
Ku Japan, kaluso kakudaŵira maluŵa gha cherry pala ghakusunda waka, ako kakucemeka hanami, kakhala kakucitika kufumira mu vyaka vya mu ma 900.
Kaluso aka kakafumira ku China uko ŵanthu ŵakatemwanga kudaŵira maluŵa gha plum pala ghakuphukira.
Ku Japan, ciphikiro ca kudaŵira maluŵa agha cikanozgeka na mudangilili wa caru, ndipo awo ŵakaŵapo ni mudangililiyu na ŵanthu ŵa kunyumba ya cifumu pera ndipo vyose vikacitikira pa luŵaza la nyumba ya cifumu.
Vyakumera vikunotheska comene pala vili mu malo agho vikumera mwacilengiwa, ipo tileke kuviwuskamo nanga kuŵe kutolapo vicoko waka kuti tikapangire kasandasanda.
Pala munthu ukutembeya mu munda wa makuni, ŵakutchimbizgenge kwambura kudumbiranaso pala ukutolamo makuni kuti ulute nagho kunyake kukapangira kasandasanda.
Mu Caru ca Singapore muli mutende comene, ndipo nchambulaso kusuzga kutembeyako kweniso ungagula cilicose ico munthu wakhumba pala wafika.
Pala waluta ku vigaŵa vya pakatikati pa caru capasi, munthu ukwenera kumalana na suzgo la kotcha (nyengo zose) na ungweru wa zuŵa ukulu (mwa apa na apo pala kulije maŵingo).
Paliso mabasi agho ghakulutanga ku mpoto kwa Hebron, agho ni malo uko kuli madindi gha ŵanthu ŵa mu Baibulo nga ni Abraham, Isaki, Jakobo na ŵawoli ŵawo.
Woneskeskani kuti basi iyo mukwerenge yikuluta nadi ku Hebron cifukwa zinyake zikumalira waka ku malo ghakufupi na Hebron, comenemene malo ghakukhalako ŵa Yuda gha Kiryat Arba.
Maulendo gha pa maji gha mu madanbo na nyanja za mukati mwa caru ghangaŵa nthowa yiwemi yakucitira holide.
Mwaciyerezgero, kutembeya ku nyumba zikulughakulu ku Loire Valley, Rhine Valley panji kukwera sitima nakuluta ku misumba yakunotheska ya ku Danube panji kukwera maboti pa mugero wa maji wa Erie Canal.
Kuliso nthowa zakumanyika comene izo ŵanthu ŵangalondezga pa zgaro za kukwera mapiri na kutchova njinga.
Khirisimasi ni holiday ya Cikhirisitu apo ŵanthu ŵakukumbukira zuŵa la kubabika kwa Yesu.
Na ŵanthu awo mba khirisitu wuwo yayi wakupanga nawo vyakucitika vya pa zuŵa ili mu vyaru vya Cikhirisitu caru cose capasi.
Pali mudauko wakutchezera pa usiku wa Isitala pa malo ghakukwera kuti mulaŵiske zuŵa pala likufuma.
Mudauko uwu ukulongosoleka na awo ŵakucita sambiro la vya visopa, kweni cingaŵa ca macitiko kuti ukayamba pambele vyakucitika vya Chikhirisitu vya nyengo ya chihanya na vyakukhwaska ubabi vindayambike.
Matchalitchi ghanandi ghakuŵa na viphikiro pa usiku wa pacisulo ca sabata ya Isitala, ndipo ŵasopi ŵakululutira na kuvina pala nyengo yakwana 12 koloko za usiku pa kukumbukira kuti Yesu wauka mudindi.
Nyama zose izo zikiza pa vilwa ivi zikiza pakuskamba, kuduka panji kuyendama pa maji.
Cifukwa ca kutalika kwa mtunda kukafika ku mtunda, vinyama vikatondeka kukafika ku vilumba ivi, ndico cifukwa camoyo cikulu comene ni fulu mukulu wakucemeka Galapagos.
Kufumira apo ŵanthu ŵakafika ku vilwa vya Galapagos, vinyama vinandi vili kuyamba kuwonekako, comenemene mbuzi, mahosi, ng'ombe, mijantcha, ŵacona na ncheŵe.
Pala munthu waluta ku Arctic panji ku Antarctic nyengo ya kuzizira, wamusangako cidima perapera, kung'anamura kuti zuŵa likufuma cara.
Uwu ni mwaŵi wakuwonerako ungweru wakwamba wa zuŵa la kumwera kwa caru capasi, cifukwa kukuŵa cidima nyengo zose.
Pakuti malo ghake kulije ŵanthu ŵanandi, mwakuti kulije ungweru unandi wa nyali panji magesi, munthu ukulaŵiska nyenyezi mwakufwasa.
Kagwiriro ka nchito pakati pa ŵanthu ŵa ku Japan kakulondezga maudindo na midauko comene kupambana na vyaru Vyayawazungu.
Suti ndico cakuvwala cakuzomerezgeka pa nchito ndipo ŵanthu awo ŵakugwirira nchito pamoza ŵakucemana pakugwiriska nchito ciwongo panji udindo wa munthu.
Umoza pa nchito ndico cikulimbikiskika; ŵakukhumba cara kupereka viwongo kwa munthu yumoza pa mulimo wose uwo wafiskika.
Ŵanchito ŵakwenera kupokera cizomerezgo kufuma ku mabwana ghawo pa ciganizo ico wapanga, ndipo ŵakwenera kupulikira ico mabwana ghawo ghaphara kwambura kususka.
