Dida han Lunes, iginpasabot han mga sayantista tikang ha Stanford University School of Medicine an pagkaimbento han usa ka bag-o nga garamiton han pagdayagnos nga pwede makahap-id han mga selyula pinaagi han klase: usa ka gutiay nga pwede ma-print nga chip nga pwede mahimo pinaagi han standard nga inkjet nga mga printer para nga ginbabanabana nga usa ka U.S. nga sentimo an kada tagsa.
Nasiring an nangunguna nga mga parasaliksik nga pwede ini makagdara ngadto hin sayo nga pag-detect hin kanser, tuberculosis, HIV ngan malaria para han mga pasyente ha hamubo-an-kita nga mga nasud, diin an kahatas-on han pagkasalbar para han mga sakit sugad han kanser ha suso pwede nga magin katunga hadton riko nga mga nasud.
Bumangga an JAS 39C Gripen ha usa ka runway han mga alas 9:30 am lokal nga oras (0230 UTC) ngan binmuto, hinungdan han pagsarado han airport para han komersyal nga mga paglupad.
Nakilal-an an piloto nga hi Squadron Leader Dilokrit Pattavee.
Iginsumat han lokal nga media nga nagpulilid an usa ka sarakyan pansunog han airport samtang nagreresponde.
An 28-anyos-an-pangidaron nga hi Vidal tinampo kan Barça tulo ka season na an naglabay, tikang ha Sevilla.
Tikang han pagbalhin ha Catalan-nga-kapital, nagmulay hi Vidal hin 49 ka mulay para ha club.
Nagtikang an protesta han mga alas 11:00 lokal nga oras (UTC+1) ha Whitehall tabok han gwardyado han pulis nga entrada han Downing Street, an opisyal nga urukyan han Prime Minister.
Pagkahuman gud la han alas 11:00, ginbalabgan han mga nagpo-protesta an trapiko ha karwahe nga tikadto ha norte ha Whitehall.
Han alas 11:20, ginhangyo han pulis an mga nagpo-protesta nga umatras ngadto ha ligid han karsada, nagyayakan nga kinahanglan nira balansehon an ira katungod nga magprotesta han pagtubo han trapiko.
Han mga alas 11:29, bumalhin an protesta tipakadto ha Whitehall, lapos ha Trafalgar Square, kahilera ha Strand, naagi ha Aldwych ngan pasaka ha Kingsway tikadto ha Holborn kon diin an Conservative Party nagkakamayada han ira Spring Forum ha Grand Connaught Rooms nga hotel.
7–2 an head to head nga rekord ni Nadal kontra han Canadian.
Bag-o la hiya nga napirde kontra kan Raonic dida han Brisbane Open.
Nakuha ni Nadal an 88% nga net points dida han match nga nakadaog hin 76 ka puntos dida han siyahan nga serbe.
 Pagkatima han match, nagsiring an Hadi han Clay, "Excited la ako tungod han paghibalik ha final nga mga round han pinaka-importante nga mga event. Aanhi ako para sarihan nga madaog ini."
An "Panama Papers" usa ka iginbansag nga termino para hiton mga dyes milyones nga mga dokumento tikang ha Panamanian nga law firm an Mossack Fonseca, nga ginpalusot ngado ha press dida han spring 2016. 
Iginpakita han mga dokumento nga katorse ka bangko an nagbulig ha riko nga mga kliyente para tagoon an bilyones nga US nga mga dolyares nga karikohan para makalikay ha mga buwis ngan iba pa nga mga regulasyon.
An British nga dyaryo nga The Guardian nagsagdon nga kontrolado han Deutsche Bank an mga ikatulo ka parte han 1200 nga mga kompanya han shell nga gingamit basi mabuhat ini.
Mayda mga protesta ha bug-os nga kalibotan, pipira nga kriminal nga mga prosekusyon, ngan pareho nangag-resign an mga lider han mga gobyerno han Iceland ngan Pakistan.
Natawo ha Hong Kong, nag-eskwela hi Ma ha New York University ngan Harvard Law School ngan anay nakapot hin usa ka American permanent resident nga "green card". 
Nagsiring hi Hsieh dida han eleksyon nga bangin hi Ma pumalagiw ha nasud ha panahon hin usa krisis.
Nangatadongan gihap hi Hsieh nga an photogenic nga Ma mas kaurog ha istilo kontra han substansya.
Bisan pa hini nga mga akusasyon, nagdaog dayon hi Ma ha usa ka plataporma nga nagpapasiugda hin mas duok nga relasyon ha mainland China.
An Player of the Day yana nga adlaw amo hi Alex Ovechkin han Washington Capitals.
Mayda niya 2 ka goal ngan 2 ka assist ha 5-3 nga pagdaog han Washington kontra han Atlanta Thrashers.
An siyahan nga assist ni Ovechkin han gab-i amo an nakapadaog han mulay nga goal ni bag-ohan nga hi Nicklas Backstrom;
an iya ikaduha nga goal han gab-i amo an iya ika-60 han season, nahimo nga pinakasiyahan nga magmurulay para maka-iskor hin 60 o dugang pa nga mga goal ha usa ka season tikang han 1995-96, kon diin hi Jaromir Jagr ngan Mario Lemieux kada tagsa nakakab-ot hito nga milestone.
Nagraranggo hi Batten ha ika-190 ha 2008 nga lista han 400 nga Pinakariko nga mga Amerikano nga mayda ginbabanabana nga $2.3 bilyones nga karikohan.
Naggradwar hiya tikang ha College of Arts & Sciences ha University of Virginia han 1950 nga usa ka mahinungdanon nga donor para hiton nga institusyon.
Ginpalarab dida han usa ka riot an Abu Ghraib nga prisohan han Iraq.
Nahimo nga bantog an prisohan han madiskobrehan an pag-abuso ha mga priso dida pagkatapos han pagliwan han mga pwersa han US.
Nabangga hi Piquet Jr. dida han 2008 Singapore Grand Prix pagkatapos gud la han sayo nga pit stop para kan Fernando Alonso, nga nagpagawas han safety nga sarakyan.
Samtang an mga awto nga nauuna kan Alonso sinmulod para han gasolina ha ilarom han safety nga sarakyan, sinmaka hiya ha igbaw han grupo para kuhaon an pagdarag-an.
Gintangtang hi Piquet Jr. pagkatima han 2009 Hungarian Grand Prix.
Dida han eksakto nga alas 8:46 a.m. nagmingaw an kabug-osan han syudad, nagtigaman han eksakto nga punto nga an siyahan nga jet nakaigo han iya target.
Duha ka siga hin suga an iginbutang para itutok ha langit ha bug-os nga gab-i.
Nagpapadayon an pagtukod para han lima nga bag-o nga mga skyscraper ha site, nga mayda sentro hin transportasyon ngan memorial park ha butnga.
An PBS nga salida may-ada sobra duha ka dosena nga Emmy awards, ngan an pagpasalida hito mas halipotay la han Sesame Street ngan Mister Roger’s Neighborhood.
Nakasentro ha usa ka tema han usa ka espisipiko nga libro an kada episode han pasalida ngan uusisahon ito nga tema pinaagi hin damo nga mga istorya.
An kada pasalida naghahatag liwat hin mga rekomendasyon kon ano nga mga libro an angay bilngon han mga kabataan kon makadto hira ha library.
Hi John Grant, tikang ha WNED Buffalo (an nangunguna nga estasyon han Reading Rainbow) nagsiring nga “An Reading Rainbow nagtutdo ha mga bata kon kay ano nga angay hira magbasa,... an paghigugma hiton pagbasa - [an pasalida] nag-aaghat ha mga bata nga kumuha hin libro ngan magbasa.”
Natuod an iba, upod na hi John Grant, nga an paghinay han pundo ngan pagbalhin han pilosopiya hiton pang-edukasyon nga pag-programa ha telebisyon binulig ha pagtapos han serye.
An bagyo, nahimumutang mga 645 milya (1040 km) katundan han Cape Verde nga isla, in may posibilidad nga matunaw ugsa makaperwisyo ha bisan diin nga lugar ha katunaan, siring han mga forecaster.
Ha pagkayana hi Fred mayda hangin nga 105 ka milya kada oras (165 km/h) ngan nagios tipakadto ha norte-katundan.
Hi Fred an pinakamakusog nga tropikal nga cyclone tikang han katikang nga narekord harayo hin duro ha sur ngan sinirangan ha Atlantic tikang han pagtikang han satellite imagery, ngan ikatulo nga dako nga hurricane ha rekord ha sinirangan han 35°W.
Dida han Septembre 24, 1759, pumirma hi Arthur Guinness hin usa ka 9,000 ka tuig nga plete para han St James' Gate Brewery ha Dublin, Ireland.
Paglabay hin 250 ka tuig, dumako an Guinness ngadto han usa ka pan-kalibotan nga negosyo nga nakaganansya hin 10 bilyones ka euro (US$14.7 bilyones) kada tuig.
Hi Jonny Reid, an igkasi-drayber para han A1GP New Zealand nga team, nakahimo hin kasaysayan yana nga adlaw pinaagi han legal nga pagmaneho hin pinakamalaksi ha bawbaw han 48-anyos-an-edad nga Auckland Harbour Bridge, han New Zealand.
Nahimo ni Mr Reid nga magdrayb han A1GP nga awto han New Zealand, an Black Beauty ha kalaksi nga labaw ha 160 km/h pito ka beses ha bawbaw han tulay.
Ginkurian an pulis han New Zealand paggamit han ira speed radar nga mga pusil para makit-an kon ano kalaksi an padalagan ni Mr Reid tungod han kahamubo ni Black Beauty, ngan an amo la nga higayon nga naorasan han pulis hi Mr Reid dida han pagmenor hini ngadto han 160 km/h.
Dida han naglabay nga 3 ka bulan, sobra ha 80 nga mga arestado an ginbuhian tikang ha Central Booking nga pasilidad nga waray pormal nga ginkasuhan.
Dida han Abril yana nga tuig, usa nga temporary restraining order an igin-isyu ni Judge Glynn kontra han pasilidad para igpatuman an pagpagawas hadton mga ginpriso hin sobra 24 oras katima han pagpasulod ha ira nga waray makakarawat hin usa nga hearing han usa nga komisyoner hin korte.
Magpaplastar an komisyoner hin piyansa, kon ihatag, ngan ginpopormal an mga reklamo nga ginpapasaka han nag-aresto nga opisyal. Pagkatapos isusulod an mga reklamo ha sistema han kompyuter han estado kon diin ginsusubay an kaso.
Nagtitigaman gihap an hearing han petsa para han katungod han suspetsado para han usa ka paspas nga litigasyon.
Hi Peter Costello, an Australian nga treasurer ngan an pinaka-posible nga sumaliwan kan Prime Minister John Howard kumo lider han Liberal nga partido naghatag han iya suporta ha luyo han usa ka nuclear power nga industriya ha Australia.
Nagsiring hi Mr Costello ha panahon nga an nuclear power generation mahimo nga magin barato, kinahanglan ipadayon han Australia an paggamit hini.
"Kon mahimo ini nga komersyal, kinahanglan mayda kita hini. Tungod hini, waray ha-prinsipyo nga pagsupak ha nukleyar nga enerhiya" siring ni Mr Costello.
Sumala kan Ansa, "nababaraka an pulis han usa ka padis hin top-level nga mga hit nga nahahadlukan nira nga bangin magpatikang hin bug-os nga magkasurunod nga girra.
Nagsiring an pulis nga nakakabawbaw hi Lo Piccolo tungod dati hiya nga tuo-nga-kamot ni Provenzano ha Palermo ngan an iya mas dako nga kabatid nakapadaog ha iya han respeto han kalagsan nga henerasyon han mga boss samtang naglalanat hira han palisiya ni Provenzano nga pagpabilin ha pinakahamubo nga maaakos samtang ginpapakusog an ira network han gahum.
Nagkaririndahan ni Provenzano ini nga mga boss dida han gintima niya an ginduduso-ni-Riina nga gira kontra han estado nga nag-awat han mga kinabuhi nira Mafia crusaders Giovanni Falcone ngan Paolo Borsellino dida han 1992."
Ginpadayag ni Apple CEO Steve Jobs an device pinaagi han paglakat ha entablado ngan pagkuha han iPhone ha bursa han iya saruwal.
Dida han iya 2 ka oras nga pagyakan nagsiring hiya nga "Yana nga adlaw uutrohon pag-imbento han Apple an telepono, Maghihimo kita hin kasaysayan yana nga adlaw".
An Brazil amo an pinakadaku nga Romano Katoliko nga Nasud ha Tuna, ngan marig-on nga gintipahan han Simbahan han Romano Katoliko an legalisasyon han pag-asawa han magkapariho an sekso ha nasud.
Gindebate han Nasyonal nga Kongreso han Brazil an legalisasyon hin 10 ka tuig, ngan iton nga sibil nga mga pag-asawa ha pagkayana legal la ha Rio Grande do Sul.
Ginpahimugna an orihinal nga bill han dati nga mayor han São Paulo, nga hi Marta Suplicy. An iginmuhang nga balaod, kahuman bag-uhon, aada na yana ha mga kamot ni Roberto Jefferson.
Naglalaom an mga nagprotesta nga makakolekta hin usa ka petisyon han 1.2 ka milyon nga mga pirma para igpresentar ha Nasyonal nga Kongreso ha Nobyembre.
Kahuman maklaro nga damo nga mga pamilya an namimiling hin legal nga bulig para makaato han mga pagpaiwas, usa ka miting an ginhimo dida han Marso 20 ha East Bay Community Law Center para han mga biktima han housing scam.
Han magtikang an mga umurukoy mag-istorya han nahitabo ha ira, kaurogan han mga pamilya nga nahidabi tigda la nga nakasantop nga ginkawat ni Carolyn Wilson han OHA an ira mga deposito nga panseguridad, ngan pumalagiw pagawas han bungto.
Natoo an mga umurukoy ha Lockwood Gardens nga bangin mayda pa lain nga 40 ka pamilya o dugang pa nga papaiwason, tungod kay nahibaroan nira nga nag-iimbestigar gihapon an pulis han OHA han iba nga mga propyedad han pampubliko nga pabalay ha Oakland nga bangin nasakban han housing scam.
Ginkansela han banda an pasalida ha War Memorial Stadium han Maui, nga iginplastar para tambongan hin 9,000 ka tawo, ngan nangaro hin pasaylo ha mga fans.
An kumpaniya nga nagdudumara han banda, an HK Management Inc., waray maghatag hin pauna nga rason dida han ira pagkansela han Septyembre 20, pero ginbasol an logistical nga mga rason kinabuwasan.
An sikat nga Griego nga mga abogado, nga hira Sakis Kechagioglou ngan George Nikolakopoulos ginpriso ha prisohan han Korydallus han Athens, tungod kay nahisabtan nga salaan hira hin graft ngan korapsyon.
Tungod hini, nagkaada hin daku nga iskandalo ha sulod han legal nga komunidad han Griego pinaagi han pagkadayag han iligal nga mga aksyon nga nahimo han mga huwes, mga abogado, mga solicitor ngan mga attorney dida han nag-agi nga mga tuig.
Pira ka semana an naglabay, kahuman an pagmantala han impormasyon ni journalist Makis Triantafylopoulos ha iya sikat nga pasalida ha Telebisyon nga "Zoungla" ha Alpha TV, an membro han Parliamento ngan abogado, nga hi Petros Mantouvalos linmusad ha pwesto tungod han paghidabi han mga membro han iya opisina ha iligal nga graft ngan korapsyon.
Dugang pa, napriso an nangunguna nga huwes nga hi Evangelos Kalousis tungod kay nasabtan nga salaan hiya hin korapsyon ngan tikaraot nga batasan.
Binmaribad la hi Roberts pagyakan tungod ha iya pagtoo kon san-o nagtikang an kinabuhi, usa ka importante nga pakiana kon naghuhunahuna han etika han pagpunit, nagsisiring nga magigin unethical an pagkomento ha mga espesipiko han sugad nga mga kaso.
Pero, iya gin-utro an iya nauna nga pamahayag nga an Roe v. Wade asya an "gintuhay nga balaud hin tuna", ginkaklaro an importansya han magkauruyon nga mga paghukom han Korte Suprema.
Iya gihapon ginkumpirma nga natuod hiya han ginpasiugda nga katungod ha pagkapribado nga asya an gintatapuran han desisyon ni Roe.
Nagtapos an Maroochydore ha pungkay han hagdanan, sais puntos an lamang kan Noosa ha ikaduha.
Makikita an duha ka magkaatbang ha major semi final kun diin gindalaganan han Noosa an mga daog hin 11 puntos.
Katima ginpirdi han Maroochydore an Caboolture ha Preliminary Final.
An Hesperonychus elizabethae usa ka species ha pamilya Dromaeosauridae ngan patod han Velociraptor .
Ini nga bug-os nga barahiboon, mapaso an dugo nga parasibad nga tamsi gintutuod nga naglalakat hin patindog ha duha nga mga tiil nga mayda kulo sugad han Velociraptor.
Durodako an iya ikaduha nga kulo, nga nakaghatag hin ngaran nga Hesperonychus nga an karuyag sidngon "kulo han katundan."
Dugang pa han nakakadugmok nga yelo, an duro nga mga kondisyon han panahon nakaulang han mga talinguha han pagsalbar.
Nagsagdon hi Pittman nga diri magtitikaopay an mga kondisyon kutob ha sunod nga semana.
An kadamuon ngan kadakmol han pack nga yelo, sumala kan Pittman, asya an pinakagrabe para han mga sealer ha sulod han naglabay 15 ka tuig.
Nagsarang an balita ha komunidad han Red Lake yana nga adlaw nga usa na liwat ka estudyante an gin aresto mahitungod han mga pagpamusil ha eskwelahan han Marso 21 samtang an seremonya ha paglubong kan Jeff Weise ngan an tulo han siyam ka mga biktima gindudumara.
Gutiay la an opisyal nga gin sumat han mga otoridad gawas han pagpamatuod han pag aresto yana nga adlaw.
Pero, usa ka sinarigan nga surok nga maaram hiton imbestigasyon an nagsiring ha Minneapolis Star-tribune nga hi Louis Jourdain adto, an 16-anyos nga anak han Chairman han tribo han Red Lake nga hi Floyd Jourdain.
Waray pa mahibabaroi ha pagkayana kon ano iton igkakaso o ano an nagtugway ha mga otoridad ngadto han bata pero an pagproseso hiton kaso may kalabotan ha mga kabataan nagtikang na ha federal nga korte.
Nagsiring gihap hi Lodin nga nagdesisyon an mga opisyal nga kanselahon an runoff para masalbar an mga Afghans ha gastos ngan risgo ha seguridad han usa pa nga eleksyon.
Nagsiring an mga diplomat nga kinmita hira hin igo nga kadudahan ha konstitusyon han Afghanistan para masabtan nga diri kinahanglanon an runoff.
Nag-iimpati ini han nahiuna nga mga sumat, nga nasiring nga an pagkansela han runoff makakasupak han konstitusyon.
Tipakadto an eroplano ha Irkutsk ngan ginmamaneho han interior nga mga sundalo.
Usa ka pamakiana an gin tukod para mag-imbestigar.
An Il-76 han hadi usa ka dako nga parte han pariho nga Russian ngan Soviet nga militar tikang han 1970s, ngan nakakita na hin usa ka seryoso nga aksidente ha Russia han nag-agi nga bulan.
Dida han Oktubre 7 binmulag an usa ka makina ha takeoff, nga waray mga pagkasamad. Kadaliay nga gin-grounded han Russia an mga Il-76 katapos hadto nga aksidente.
Ginsadhan an 800 milyas han Trans-Alaska Pipeline System kasunod han usa ka pagkahuwad han yinukot-yukot ka bareles hin krudo ha timog han Fairbanks, Alaska.
An pagkawara hin kuryente kasunod han usa ka nahiaraan nga fire-command system test an nakahinungdan han pag-abri han mga relief valve ngan paglapwas han krudo hirani ha Fort Greely pump station 9.
An pag-abri han mga balbula nagpagawas han presyur para han sistema ngan inmawas an lana ha usa ka pad tikadto han usa ka tangke nga nagsusulod hin 55,000 ka bareles (2.3 milyon ka galon).
Kutob han Merkules han kulop, nag-aawas la gihapon an mga vent han tangke bangin tungod han thermal expansion ha sulod han tangke.
Usa pa nga secondary nga containment area ha ilarom han mga tangke nga mayda kapas pagsulod hin 104,500 ka bareles an waray pa napuno kutob han kapasidad.
An mga komento, nga live ha telebisyon, asya an pinakasiyahan nga beses nga an senyor nga mga surok han Iran nag-amin nga nagkakaada hin bisan ano nga epekto an mga penalidad.
Igin-upod nira an pinansyal nga mga restriksyon ngan ban han European Union ha pag-export hin krudo, kon diin nagtitikang an 80% han iya langyaw nga kita nga kinakarawat han Iranian nga ekonomiya.
Ha iya pinakabag-o nga binulan nga report, nagsiring an OPEC nga an mga export han krudo inmubos ha ira pinakahamubo nga lebel ha duha ka dekada ha 2.8 milyones ka barel kada adlaw.
Ginpahayag han supremo nga lider han nasud nga hi Ayatollah Ali Khamenei, nga an pagtapod ha lana la sugad hin "usa ka bitik" tikang pa han ugsa han Islamic nga rebolusyon han Iran dida han 1979 ngan kon diin kinahanglan han nasud pagawson an iya kalugaringon.
Pag-abot han kapsula ha Tuna ngan sumulod ha atmospera, ha mga 5am (oras ha sinirangan), ginlalaoman ini nga maghahatag hin usa ka pasalida hin suga para han mga umurukoy ha Northern California, Oregon, Nevada, ngan Utah.
Mahihimo an kapsula nga baga hin bulalakaw nga natalabok ha kalangitan.
Magbibiyahe an kapsula ha mga 12.8 km o 8 ka milya kada segundo, igo la an kapaspas para makakadto tikang ha San Francisco ngadto ha Los Angeles ha sulod hin usa ka minuto.
Magpaplastar an Stardust hin bag-o nga all-time nga rekord para han pagigin pinakamalaksi nga spacecraft nga mabalik ha Earth, bubuk-on an nauna nga rekord nga igin plastar dida han Mayo 1969 han pagbalik han Apollo X command module.
“Mabiyahe ini ha igbaw han west coast han northern California ngan magpapalamrag han kalangitan tikang ha California tikadto ha central Oregon ngan tubtob ha Nevada ngan Idaho ngan ngadto ha Utah,” siring ni Tom Duxbury, an project manager han Stardust.
An desisyon ni Mr. Rudd para pumirma han Kyoto climate accord nakapabulag han United States, nga yana magigin nag-uusaan nga mainuswagon nga nasud nga waray sumuporta han kasabotan.
Bumaribad an una nga konserbatibo nga gobyerno han Australia para suportaran an Kyoto, nagsisiring nga makakadestroso ini han ekonomiya ha kabug-at han pagsarig hini ha coal exports, samtang an mga nasud sugad han India ngan Tsina diri nakahigot pinaagi han mga target ha mga emisyon.
Asya ini an pinakadako nga pagpalit ha kasaysayan han eBay.
Naglalaom an kumpaniya nga iba-ibahon an mga surok han iya kita ngan magin sikat ha mga lugar kon diin an Skype nakakakapot hin makusog nga posisyon, sugad han China, Eastern Europe, ngan Brazil.
Ginsususpetsahan han mga sayantista an Enceladus sugad nga geologically nga aktibo ngan usa ka posible nga surok han kanan Saturn nagyeyelo nga E ring.
An Enceladus an pinaka-reflective nga butang ha solar system, ginpapasikal an mga 90 porsyento han sirak han adlaw nga nakakaigo ha iya.
An game publisher Konami nagsumat yana nga adlaw ha usa ka Japanese nga pahayagan nga diri hira magpapagawas han mulay nga Six Days ha Fallujah.
Iginbase an mulay ha Second Battle of Fallujah, usa ka mapintas nga araway ha butnga han mga pwersa han America ngan Iraq.
Nasabtan gihap han ACMA nga bisan kon an video iginpapasalida ha Internet, waray an Big Brother nakatalapas han online content censorship nga mga balaud tungod an media diri man nakatipig ha website han Big Brother.
Nagyakan an Broadcasting Services Act para han regulasyon han Internet content, bisan pa para mahunahuna nga Internet content, kinahanglan ini pisikal nga nag-uukoy ha usa ka server.
Nag-isyu an embahada han United States nga adto ha Nairobi, Kenya hin pahimatngon nga "an mga extremist tikang ha Somalia" nagpaplano pag-launch hin suicide bomb nga mga pag-atake ha Kenya ngan Ethiopia.
Nagsiring an U.S. nga nakakarawat hira hin impormasyon tikang han waray ngarani nga surok nga espisipiko nga nagyakan han paggamit hin mga suicide bomber para pabuthon an "prominente nga mga landmark" ha Ethiopia ngan Kenya.
Naiha pa ugsa han The Daily Show ngan The Colbert Report, hi Heck ngan Johnson nakalantaw hin usa ka mantalaan nga hihimoon nga pataraw-an an news—ngan an pagsumat han news—dida han mga estudyante pa hira ha UW dida han 1988.
Tikang han pagtikang hini, nahimo an The Onion nga usa ka tinuod nga news parody empire, nga mayda usa ka print nga edisyon, usa ka website nga nakakuha hin 5,000,000 nga unique nga mga bisita dida han bulan han Oktubre, personal nga mga patalastas, usa ka 24 oras nga news network, mga podcast, ngan usa ka bag-o la nga gin-launch nga world atlas nga gintatawag nga Our Dumb World.
Kaswal la nga ginpadangat nira Al Gore ngan General Tommy Franks an ira paborito nga mga laray-ulohan (An kan Gore dida han igsumat han The Onion nga hiya ngan hi Tipper nagkakaada hin pinakamaopay nga sex ha ira kinabuhi kahuman han iya kapirdi han 2000 Electoral College).
Damu han ira mga parasurat an nagkaada hin daku nga impluwensya ha news parody nga mga pasalida nira Jon Stewart ngan Stephen Colbert.
An artistic nga buruhaton kaparte gihapon han usa ka kampanya han Bucharest City Hall nga naghihingita hin utro nga pag-undong han imahe han Romanian nga kapital sugad usa nga creative ngan colourful nga metropolis.
Mahihimo an syudad nga siyahan ha timog-sinirangan han Europa para mag-host han CowParade, an pinakadaku nga public art event ha kalibotan, ha butnga han Hunyo ngan Agosto yana nga tuig.
An anunsyo yana nga adlaw nagpapahilawig gihap han pagpatapod nga ginhimo han gobyerno dida han Marso han yana nga tuig para magpundo hin dugang nga mga karuwahe.
An dugang nga 300 makakagdara han kabug-oan ha 1,300 nga mga karuwahe nga paraliton para maibanan an paghuruot.
Nagyakan hi Christopher Garcia, usa nga spokesperson han Los Angeles Police Department, nga an suspetsado nga lalaki nga nakasala gin-iimbestigar para han trespassing imbes nga han vandalism.
Waray pisikal nga nadestroso an sign ; an pagbag-o ginhimo gamit an itom nga mga tarpaulin nga gin-dekorasyonan hin nga sinyales han kamurayaw ngan kasingkasing para balyoan an "O" para mabasa ha gutiay nga "e".
An red tide nahitatabo tungod han mas hitaas kontra ha normal nga konsentrasyon han Karenia brevis, usa nga natural nga nabubuhi nga single-cell nga organismo ha dagat.
An natural nga mga hinungdan nagtatarapo para makahimo hin pinakamaopay nga mga kondisyon, nga nagtutugot hini nga algae nga magdamo hin duro.
Naghihimo an algae hin usa ka neurotoxin nga nagbabalda han mga nerve pareho ha mga tawo ngan isda.
Kaurogan nga namamatay an isda tungod han kahitaas han konsentrasyon han hilo ha katubigan.
Naaapektohan an mga tawo pinaagi han pagginhawa han apektado nga tubig nga gindadara han hangin ngan mga balud.
Ha iya pinakamakusog, an Tropical Cyclone Gonu, gin-ngaranan para han usa ka bag hin mga lukay ha yinaknan han Maldives, nakaabot an ginmimintinar nga mga hangin ha 240 kilometros kada oras (149 milyas kada oras) .
Dida han sayo yana nga adlaw, an mga hangin nakada pa ha 83 km/h, ngan ginlalaoman nga padayon nga magtitikahinay.
Dida han Miyerkules, temporaryo nga gin-undang han National Basketball Association (NBA) han United States an ira season han professional basketball tungod han mga kabaraka may kalabotan ha COVID-19.
An desisyon han NBA kasunod han pagpositibo han usa ka magmurulay han Utah Jazz ha COVID-19 nga virus.
Base hini nga fossil, karuyag sidngon hini nga an pagbulag duro hin ka sorusayo kontra han ginlalaoman pinaagi han molecular nga ebidensya. 
"Karuyag sidngon kinahanglan tanan ibalik," siring han tigpangusisa ha Rift Valley Research Service ha Ethiopia ngan an co-author han pagtuon, nga hi Berhane Asfaw.
Tubtob yana, napapagios ngan napapauswag han AOL an IM market ha iya kalugaringon nga kalaksi, tungod han patsarang nga paggamit hini ha sulod han United States.
Ha pagplastar hini nga kahikayan, bangin matapos ini nga kagawasan.
An gin-urosa nga kadamo han mga user han Yahoo! ngan Microsoft nga mga serbisyo magigin karibal ha kadamuon han mga kustomer han AOL.
Nagin nasyonalisado an Northern Rock bank dida han 2008 kasunod han pagpasabot nga nakakarawat an kumpaniya hin emergency nga suporta tikang ha Gobyerno han UK.
Nanginahanglan hin suporta an Northern Rock tungod han iya pagkadayag dida han subprime mortgage crisis han 2007.
An Virgin Group ni Sir Richard Branson mayda usa ka bid para ha bangko nga ginbalibaran ugsa han nasyonalisasyon han bangko.
Dida han 2010, samtang nagin nasyonalisado, an current high street bank Northern Rock plc bumulag tikang ha ‘maraot nga bangko’, an Northern Rock (Asset Management).
An ‘maopay nga bangko’ la han Northern Rock an ginpalit han Virgin, diri an asset management nga kompanya.
Gintotoohan ini nga ika-lima ka beses ha kasaysayan nga na-obserbaran han mga tawo an nagawas nga kumpirmado ha kemikal nga martian nga materyal nga nahulog ha Earth.
Tikang han ginbabanabana 24,000 nga kilala nga mga meteorite nga nahulog ha Earth, mga 34 la an napamatud-an nga tikang ha Mars.
Kinse hini nga mga bato an mayda kalabotan han meteorite shower han una nga Hulyo.
An iba nga mga bato, nga talagsaon la hin duro ha Earth, ginbabaligya tikang US$11,000 kutob $22,500 kada ounce, nga mga napulo ka beses nga mas mahal kontra han bulawan.
Kasunod han rumba, nagpabilin hi Keselowski nga lider han Drivers' Championship nga mayda 2,250 puntos.
Pito ka puntos ha luyo, hi Johnson an ika-duha nga mayda 2,243.
Ha ika-tulo, hi Hamlin nagpabilin nga baynte puntos, pero lima ka puntos nga abante kan Bowyer. Hi Kahne ngan Truex, Jr. an ika-lima ngan ika-unom ha pagkasunod-sunod nga mayda 2,220 ngan 2,207 puntos.
Hira Stewart, Gordon, Kenseth, ngan Harvick an nagkompleto han top-ten nga mga posisyon para han Drivers' Championship nga mayda pa upat ka nabibilin nga rumba yana nga season.
Nagsiring gihap an US Navy nga ira gin-iimbestigaran an insidente.
 Nagsiring gihap hira ha usa ka pamahayag, "Nagtatrabaho ha pagkayana an mga tripulante para mahibaroan an pinakamaopay nga paagi para talwas nga makuha an barko".
Usa ka Avenger class mine countermeasures ship, tikadto an barko ha Puerto Princesa ha Palawan.
Naka-assign ini ha Seventh Fleet han U.S. Navy ngan nakabase ha Sasebo, Nagasaki ha Japan.
Inmabot an mga nag-atake ha Mumbai pinaagi hin baluto dida han Nobyembre 26, 2008, may dara nira nga mga granada, awtomatik nga mga armas ngan gin igo an damu nga mga target upod an nagbubugiot nga Chhatrapati Shivaji Terminus railway station ngan an sikat nga Taj Mahal Hotel.
An kan David Headley scouting ngan panirok hin impormasyon nakabulig para mapagana an operasyon han 10 nga gunmen tikang ha Pakistani militante nga grupo nga Laskhar-e-Taiba.
Nakagbutang an pag-atake hin daku nga lamat ha mga relasyon ha butnga han India ngan Pakistan.
Kaupod hadto nga mga opisyales, ginpatapod niya an mga molupyo ha Texas nga may-ada na mga pitad nga paghihimoon para ma proteksyonan an katalwasan han publiko.
Hi Perry espisipiko nga nagsiring, "May ada pipira nga mga lugar ha kalibotan an mas andam nga atubangon an ayat nga dara hini nga kaso."
Ginsiring gihap han gobernador, "Yana, nahibaroan namon nga pipira han mga bata nga nangingiskwela an nakit-an nga may-ada kontak ha pasyente."
Nagpadayon hiya ha pagsiring, "Seryoso ini nga kaso. Makakasarig kamo nga an amon sistema nagana hin maopay ngan sadang gud la ito."
Kon mapamatud-an, ini magkokompleto han kan Allen walo-ka-tuig nga pagpamiling han Musashi.
Ha pagsunod han seabed mapping an mga ruba nakit-an gamit an usa nga ROV.
Usa ha pinakariko nga tawo ha kalibotan, hi Allen iginpatik nga namuhunan han iya karikohan ha marine exploration ngan gintikangan an iya pagpamiling han Musashi tungod han bug-os kinabuhi nga interes ha girra.
Nakakarawat hiya hin pasidungog durante han iya panahon ha Atlanta ngan nakilala hiya para ha abanse nga kabag-ohan han edukasyon ha siyudad.
Ginhatagan hiya hin titulo nga National Superintendent of the Year han 2009.
Ha panahon han pasidungog, an mga eskwelahan ha Atlanta nakit-an nga nagkaada dako nga pag-uswag han mga score ha test.
Waray pag-iha, an Atlanta Journal-Constitution nagpublikar hin report nga nagpakita hin mga problema han mga resulta han test.
An report nagpakita nga an mga score ha test diri katoohan an tigda nga paghitaas, ngan gin-aligar nga an eskwelahan nakakita hin mga problema pero waray ito hatagi hin aksyon.
Kahuman hadto an ebidensiya nagpakita nga ginlabtan an mga test paper. Gikasuhan hi Hall, kaupod han iba pa nga 34 nga opisyales ha edukasyon, han 2013.
Ginpasiugda han gobyerno han Ireland an pagpatigayon hin dinalian nga parliamento nga balaud agud nga matuhay an sitwasyon.
"Importante na ha pagkayana tikang ha panpubliko nga kahimsog ngan hustisya ha krimen nga panlantaw nga an balaud maipatuman ha madali nga panahon", siring han tagapagyakan ha gobyerno. 
An Ministro ha Kahimsog nagpahayag han iya kabaraka para han kaopayan han mga indibiduwal nga nakapahimulos han temporaryo nga pag legal han mga kalakip nga mga sangkap, ngan para ha mga gintotoohan nga may kalabotan ha droga nga iginpasaka tikang han nagin epektibo an mga pagbag-o nga sukwahi na yana ha konstitusyon.
Hi Jarque nagbansay durante han pre-season nga training ha Coverciano ha Italya ha sayo han adlaw. Naukoy hiya ha hotel han ira grupo antes pa han nakaplano nga pakig-atbangay kontra kan Bolonia ha Dominggo.
Naukoy hiya ha hotel han ira grupo antes pa han pakig atbangay nga nakaplano ha Dominggo kontra Bolonia.
Tipakadto an bus ha Six Flags St. Louis ha Missouri para ha banda nga matokar ha sold-out nga panon han katawohan.
Han ala 1:15 ha aga han Sabado, sumala han mga nakakita, an bus naagi ha green light han an awto lumiko ha atubangan hini.
Ha gab-i han Agosto 9, an mata han bagyo nga hi Morakot in mga setenta kilometro an kahirayo tikang ha probinsya han China ha Fujian.
An bagyo ginbabana-bana nga magios tipakadto ha China ha onse kph.
Ginhatagan an mga pasahero hin tubig samtang naghuhulat hira ha 90(F)-degree nga kapaso.
An kapitan han mga bombero nga hi Scott Kouns nagsiring, "Mapaso adto nga adlaw ha may Santa Clara nga may temperatura ngada ha 90. 
An bisan ano kahilawig nga takna nga aada ka ha roller coaster in diri magigin komportable, ha laktod nga pagkayakan, ngan maabot ha minus usa ka oras para maihaw-as an siyahan nga tawo ha sarakyan."
Hi Schumacher nga nagretiro han 2006 kahuman dumaog ha Formula 1 championship hin pito ka beses, in ginlalaoman nga sumaliwan han samaran nga hi Felipe Massa.
An Brazilian nag-angkon hin grabe nga samad ha ulo kahuman han kabunggo durante han 2009 Hungarian Grand Prix.
Mahigagawas hi Massa ha nahibibilin nga 2009 season.
Nagpositibo hi Arias hin diri grabe nga kaso han virus, siring han Ministro han Presidente nga hi Rodrigo Arias.
Maopay an konidsyon han presidente, bisan pa hito ibubulag la gihap hiya ha ira balay hin pira ka adlaw.
Waray labot ha hiranat ngan maul-ol nga but-ol, maopay an akon pamati ngan kaya ko na buhaton an akon trabaho pinaagi ha pag telecommuting. 
"Ginlalaoman nga mabalik ako ha tanan nakon nga mga katungdanan yana nga Lunes," siring ni Arias ha usa nga pahayag.
Hi Felicia, nga nagin Category 4 nga bagyo ha Saffir-Simpson Hurricane Scale, huminay ngadto ha tropikal nga depresyon ugsa pa man gumawas hit Martes.
An mga salin hini naghatag hin mga sarang nga pag-uran ha haros bug-os nga isla, bisan pa ha pagkayana, waray nahipatik nga mga distroso ngan pagbaha.
An mga pag-uran, naabot ha 6.34 ka pulgada an sukol ha Oahu, iginhulagway sugad nga "mapulsanon". 
Pipira nga mga uran an gin-updan hin mga pagdalugdog ngan sagunson nga pagkidlat.
Nagsari an Twin Otter nga tumugpa ha Kokoda kakulop sugad nga Airlines PNG Flight CG4684, kondi waray kadayon anay.
Mga napulo ka minuto ugsa ini mag landing tikang ha ikaduha hini nga pagharani, nawara ini.
Nabilngan na yana nga adlaw an lugar nga nalaprakan ngan duro ini kamakuri makadto salit duha nga pulis an iginlusad ngadto ha kagurangan para magbaktas ngadto ha nahitaboan ngan mamiling hin mga nakatalwas.
Ginpakuri an pagpamiling han amo la gihapon nga maraot nga panahon nga nagin hinungdan han waray kadayon nga paglanding.
Sumala ha mga report, bumoto an usa nga apartment ha Macbeth Street tungod han pag leak han gas.
Usa nga opisyal nga kaupod han kompanya han gas an nag-report han panghitabo kahuman tumawag an amyaw mahitungod han pag leak han gas.
Han umabot an mga opisyales, bumoto an apartment.
Waray grabe nga mga samad an nahipatik, kondi mga lima ka tawo nga nadidto ha panhitabo ha panahon han pagboto an gintatambal tungod han pagka-ada sintomas han katigdae.
Waray tawo ha sulod han apartment.
Hadto nga panahon, harani 100 nga mga residente an iginlikas ha lugar.
An golf ngan rugby parehas nga nakaandam na bumalik ha Olympic Games.
Ginbotosan han Internatinal Olympic Commitee nga iglakip an mga mulay ha ira katirok han executive board ha Berlin yana. An Rugby, ilabi na an rugby union ngan golf an napili ha sobra lima nga iba pa nga mga mulay nga ginkonsiderar nga mahalakip ha Olympics.
An squash, karate ngan roller nga mga mulay nagsari nga makasulod ha programa han Olympic sugad man an baseball ngan softball, nga ginbotosan pagawas han Olympic Games hadton 2005.
An botos kinahanglan la gihapon ma-aprobahan han bug-os nga IOC ha ira katirok hit Oktubre ha Copenhagen.
Diri tanan nasuporta han paglakip han ranggo han kababayin-an.
An 2004 Olympic silver medalist nga hi Amir Khan nagsiring, "Ha tinuod la ha akon hunahuna diri angay makig-away an mga babaye. Amo ito an akon opinyon." 
Bisan pa han iya mga komento nagsireng hiya nga susuportahan niya an iya mga ka kompetensiya ha Britanya ha 2012 nga Olympics nga pagbubuhaton ha London.
An bista nahitabo ha Birmingham Crown Court ngan natapos han Agosto 3.
An nagpresentar, nga gin-aresto dida mismo han lugar, nagdiwara han pag atake ngan nagsiring nga iya gingamit an baston basi maprotektaran an iya kalugaringon tikang ha mga botelya nga iginlabog ha iya hin maabot traynta ka tawo.
Hi Blake nasentensyahan liwat tungod han iya pagsari nga mabaliko an dalagan han hustisya.
An huwes nagsiring kan Blake nga “haros diri na malilikayan” nga piprisohon hiya.
An masirom nga enerhiya in diri gud nakikita nga pwersa nga padayon nga nagios ha uniberso.
An pag-eksister hini nakilala la tungod han epekto hini ha pagpahalapad han uniberso.
Nadiskubrehan han mga siyentista an mga porma hin tuna nga nagsarang ha bug-os nga ibabaw han bulan nga tinatawag nga lobate scarps nga baga hin resulta tikang ha hinay-hinay nga pagkupos han bulan.
Ini nga mga scarp makikit-an ha bug-os nga bulan ngan makikita nga baga halipot pala ini an panahon, nagpapasabot nga an heolohiko nga panhitabo nga nagbuhat ha ira baga hin bag-o gud la.
Ini nga teorya nakontra ha pag-angkon nga an bulan waray gud nakikita nga heolohiko nga aktibidad.
Gin-aligar nga an lalaki nagmaneho hin tulo an kaliding nga sarakyan nga armado hin mga pabuto ngadto ha nagpurundok nga mga tawo.
Napriso an lalaki nga ginsuspetsahan ha pagpabuto han bomba, kahuman magkamay-ada mga samad tikang han pagboto.
An iya ngaran waray la gihapon kakilal-i han mga awtoridad, bisan kon maaram hira nga miyembro hiya han etniko nga grupo han Uighur.
Hi Nadia, natawo han Septyembre 17, 2007, pinaagi ha Cesarean section ha usa nga maternity clinic ha Aleisk, Russia, may kabug-aton nga 17 pounds ngan 1 ounce an kadako.
"Natigdaan gud kami nga tanan," pahayag han nanay. 
Han ginpakianhan kon ano an siring han tatay, nagbaton hiya "Waray hiya mayakan nga bisan ano - nagtindog la hiya didto ngan nag pinirok."
Magios ini sugad hin tubig. Matin-aw ini sugad la han tubig. 
Sanglit kon natindog ka ha baybayon, makikita mo kon ano nga mga bato an aada ha ilarom.
Ha aton pagkahibaro, may-ada usa la nga lawas hin planeta an nagpapakita hin damo nga dinamismo kontra ha Titan, ngan Earth an ngaran hito," ginsapong pa ni Stofan.
An isyu nagtikang han ika-1 han Enero han an usa ka dosena nga mga lokal nga residente nagtikang pagreklamo ha Obanazawa Post Office nga waray hira makakarawat han ira tradisyonal ngan regular nga Bag-ong Tuig nga mga kard.
Kakulop, an post office nagpagawas han ira pangaro hin pasaylo ha mga molupyo ngan ha media kahuman madiskubre nga an lalaki may gintago nga sobra 600 nga dokumento ha koreo, lakip na an 429 Bag-ong Tuig nga mga postkard nga waray kahatod ngadto ha mga sadang makakarawat hito.
Iginpagawas han waray tawo nga lunar orbiter nga Chandrayaan-1 an Moon Impact Probe (MIP) hini, nga gumios ha bawbaw han Bulan ha kalaksihon nga 1.5 kilometro kada segundo (3000 milya kada oras), ngan malampuson nga nag-crash landing hirani ha south pole han Bulan.
Labot la ha pagkarga hin tulo ka importante nga siyentipiko nga instrumento, an lunar probe nagkarga gihap hin imahe han nasyonal nga bandera han India, nakapintar ha ngatanan nga gilid.
"Salamat hadton mga sumuporta ha preso nga sugad ha akon," yakan ni Siripon samtang nag-istorya ha usa nga press conference. 
Bangin diri umuyon an iba kondi waray ako labot.
Malipayon ako nga may-ada mga tawo nga andam sumuporta ha akon.
Tikang han pakagawas han Pakistan ha pagmando han Britanya han 1947, an Presidente ha Pakistan nagpili hin "Mga Ahente ha Pulitika" para mandoan an FATA, nga nagbansay hin harani ha pagkabug-os nga autonomiya nga kontrol ha bug-os nga lugar. 
Ini nga mga ahente an responsable ha paghatag hin panggobyernohan ngan hudisyal nga mga serbisyo ha ilarom han Artikulo 247 han Konstitusyon ha Pakistan.
Natumba an hostel ha Mecca, an baraan nga siyudad ha Islam mga alas 10 yana nga aga lokal nga oras.
An building nagpaukoy hin pipira nga mga pilgrim nga umabot para bisitahon an baraan nga siyudad ha gab-i han hajj pilgrimage.
An mga bisita han hostel kasagaran nga mga molupyo han United Arab Emirates.
Diri maubos ha ihap han 15 an kadamo han mga namatay, usa nga ihap nga ginlalaoman humitaas.
Hi Leonov, nga kilala gihap sugad nga "cosmonaut No. 11", in parte ha orihinal nga grupo han mga cosmonaut ha Unyon nga Sobyet.
 Han Marso 18, 1965, iya ginbuhat an siyahan nga may tawo nga extravehicular activity (EVA), o "spacewalk", nga nagpabilin nga nag-uusahan ha gawas han spacecraft ha sulod la hin dose ka minuto. 
Nakarawat niya an "Hero of the Soviet Union", an pinakahataas nga dungog ha Unyon nga Sobyet, para han iya trabaho. 
Napulo ka tuig an naglabay, iya ginpangunahan an parte han Sobyet ha Apollo-Soyuz nga misyon nga nagsisimbolo nga an Rumba ha Kawanangan nahuman na.
Siring niya, "Waray kahibaro nga makakagsuhestyon nga an pag-atake ginlalaoman nga mahitabo dayon. 
Sugad man, an pag-iban ha lebel han hulga ngadto ha severe in diri nangangaruyag-sidngon nga nawara na an pangkabug-osan nga hulga."
Samtang an mga awtoridad diri sigurado han kridibilidad han hulga, an Maryland Transportation Authority nagbuhat han pagsirado tungod han pag-awhag han FBI.
Gin-gamit an mga damtrak para masarop an tubo nga mga entrada ngan nakada an bulig han 80 nga kapulisan ha pagdirekta han mga motorista ngadto han mga detour.
Waray mabug-at nga mga paglangan ha trapiko an nahipatik ha beltway, an alternatibo nga ruta han siyudad.
An Nigeria una na nga nag-anunsyo han ira plano nga umapi ha AfCFTA ha semana nga nagtutugway ngadto ha summit.
An AU trade and industry commissioner nga hi Albert Muchanga nag-anunsyo nga maapi hi Benin.
An commissioner nagsiring, "Waray pa kami sumugot han mga kasabotan han gintikangan ngan han pagbuot han taripa, kondi an istruktura nga may-ada kami in sadang na para magtikang an pakigbalyoay ha Hulyo 1, 2020".
An istasyon nagpadayon han ira nabatasan, bisan pa han nauna nga kawad-i hin gyroscope ha space station mission, tubtob ha kataposan han spacewalk.
Igin-patik nga talwas an distansya han Chiao ngan Sharipov tikang ha attitude adjustment thrusters.
Gin-paandar han ground control ha Russia an mga jet ngan nahabalik an normal nga nabatasan han istasyon.
An kaso iginkiha ha Virginia mahitungod kay dinhi nahimumutang an nangunguna nga tagahatag hin serbisyo hin internet nga AOL, an kompanya nga nagpasiugda han mga kaso.
Ini an siyahan nga higayon nga nagkamay-ada conviction gamit an balaud nga iginpahamtang hadton 2003 basi mapugngan an kadamu han e-mail, aka spam, tikang ha waray pangaroa nga distribusyon ha mga mailbox han mga gumaramit.
Umapi an 21-anyos nga hi Jesus ha Manchester City han nakalabay nga tuig hadton Enero 2017 tikang ha Brazilian club nga Palmeiras para ha nahipatik nga 27 milyones nga bayad.
Tikang pa hadto, an Brazilian nagpakita ha 53 nga pakig-atbangay para ha club ha ngatanan nga mga kompetisyon ngan nagkamay-ada puntos nga 24 ka goal.
Iginpahayag ni Dr. Lee an iya kabaraka mahitungod han mga report nga an mga bata ha Turkey natapnan na yana hin A(H5N1) avian influenza virus nga diri nagkakasakit.
An iba nga mga pag-aram nagsuhestyon nga an sakit sadang magin makamaratay ugsa pa ini magin hinungdan hin bug-os kalibotan nga epidemya, siring niya.
May-ada mga kabaraka nga an mga pasyente bangen padayon nga makatapon ha mas damo nga tawo pinaagi ha pagbuhat han ira pan-adlaw-adlaw nga buruhaton kon an sintomas han trangkaso magpabilin nga diri grabe.
Hi Leslie Aun, usa nga tagapagyakan para ha Komen Foundation, in nagsiring nga an organisasyon nag-awhag hin usa nga bag-o nga surundon nga diri magtutugot han pagpundo han mga pasidungog ha mga organisasyon nga napailarom ha legal nga imbestigasyon.
Gin-disqualify han polisiya han Komen an Planned Parenthood tungod han usa nga pending nga imbestigasyon kon paonan-o magasto ngan mag-rereport an Planned Parenthood han ira kwarta nga ginbubuhat ni Representative Cliff Stearns.
Ginpapanginano ni Stearns kon an mga buhis ba ginamit para pundohan an aborsyon pinaagi ha Planned Parenthood ha iya katungod sugad nga chairman han Oversight and Investigations Subcommittee, nga aada ha ilarom han pagmando han House Energy ngan Commerce Committee.
An dati nga gobernador ha Massachusetts nga hi Mitt Romney nagdaog ha Partido Republika han Florida ha pinakasyahan nga eleksyon ha pagka presidente hadton Martes nga may sobra 46 porsyento nga butos.
Nag-ikaduha an dati nga U.S Speaker of the House nga hi Newt Gingrich nga may 32 porsyento.
Sugad nga winner-takes-all-state, ginpasidunggan han Florida an ngatanan nga singkwenta hini nga delegado kan Romney, nga nagduso ha iya nga magin front-runner para ha Partido Republika nga nominasyon.
Nagsiring an mga nag-andam han protesta nga harani 100,000 ka tawo an umabot ha mga siyudad han Germany sugad han Berlin, Cologne, Hamburg, ngan Hanover.
Ha Berlin, ginbanabana han mga pulis mga mayda 6,500 nga mga raliyista.
Mayada liwat mga protesta nga nahitabo ha Paris, Sofia ha Bulgaria, Vilnius ha Lithuania, Valetta ha Malta, Tallinn ha Estonia, ngan Edinburgh ngan Glasgow ha Scotland.
Ha London, ginbabanabana nga 200 ka tawo an nagprotesta ha gawas han mga opisina han pipira nga dagku nga tag-iya hin copyright.
Han naglabay nga bulan, mayda mga dagku nga protesta ha Poland dida han pagpirma han nasud han ACTA, kon diin nagtugway ini han gobyerno han Poland nga diri aprobahan an ginkasabotan, ha pagka yana.
Ginlangan han Latvia ngan han Slovakia an proseso han ira pag api ha ACTA.
An Animal Liberation ngan an Royal Society para ha Prevention of Cruelty to Animals (RSPCA) an utro nga nanawagan para ha mandatory nga pagbutang hin mga CCTV camera ha tanan nga irihawan ha Australia.
Ginsiring han nangunguna nga inspektor han RSPCA New South Wales nga hi David O'Shannessy ha ABC nga an pagbantay ngan pagpanginano ha mga irihawan kinahanglan magin komon ha Australia.
"An CCTV sigurado gud nga makapadara hin makusog nga signal ngadto ha mga tawo nga nagtatrabaho kaupod han mga hayop ngan an ira kaupayan an pinakasiyahan nga prayoridad."
An internasyonal nga mapa han mga linog han Geolohikal nga Surbey han Estados Unidos nagpakita nga waray mga linog nga nahitabo ha Iceland ha naglabay nga semana.
Waray gihapon naireport nga panhitabo hin linog an Icelandic Meteorological nga Opisina ha lugar han Hekla han naglabay nga 48 ka oras.
An importante nga aktibidad han linog nagresulta ha pagbag-o han kahimtang nga nahitabo han Marso 10 ha norte este nga dapit han pungkay nga caldera han bulkan.
Iginreport ha ubos han bukid an mag-itom nga mga dampog nga waray kalabotan ha bisan ano nga aktibidad han bulkan.
Nagin hinungdan han potensyal nga pagruhaduha an mga dampog kon nahitabo gud ba an aktuwal nga pagbuto.
An Luno may-ada 120-160 cubic metres hin fuel nga karga han naguba ini ngan iginduso ini han makusog nga hangin ngan mga balod ha breakwater.
Natalwas han mga helikopter an dose ka-buok nga mga crewmember ngan an ira la nakuha nga samad amo la an guba nga irong.
An 100-metro nga barko in tikadto na para kuhaon an karga hini nga mga abono ngan ha siyahan ginkahadlokan han mga opisyales nga may makarag ha barko.
An ginproponer nga pag-amienda pumasar na ha kapulungan hadton 2011.
Usa nga pagbag-o an ginbuhat hini nga sesyon ha lehislatibo han an ikaduha nga sentensya gintanggal siyahan han Kapulungan han mga Representante ngan kahuman iginpasa ha pareho nga porma han Senado hadton Lunes.
An kapakyasan han ikaduha nga sentensya, nga nag-aaghat nga igdiri an sibil nga unyon han pareho nga sekso, in posible nga mag-abri hin purtahan para ha mga sibil nga unyon ha tidaraon.
Ha pagsunod ha proseso, an HJR-3 in utro nga papanginanoon han sunod nga mapipili nga lehislatura ha 2015 o di ngani ha 2016 para magpabilin ha proseso.
Kaupod han mga nabuhat ni Vautier ha gawas han pag-direkta nag-uupod hin paghitaas han kagutom han 1973 kontra ha kon ano an iya ginkikita nga political censorship.
Ginbag-o an balaud ha France. An iya pagka aktibista bumalik ha edad nga 15 han umapi hiya ha French Resistance durante han Gira ha Kalibotan II.
Iya gindokumento an iya kalugaringon ha usa nga libro han 1998.
Han 1960s bumalik hiya ha bag-o la nga na-independente nga Algeria para magtutdo hin film directing.
An Hapon nga judoka nga hi Hitoshi Saito, nakadaog hin duha ka bulawan nga medalya ha Olympic, in namatay ha edad nga 54.
An hinungdan han iya kamatayon gin-anunsyo sugad nga intrahepatic bile duct cancer.
Namatay hiya ha Osaka hadton Martes.
Sugad man nga kasanhi nga Olympic ngan World champion, hi Saito an chairman ha komite han pagbansay ha All Japan Judo Federation ha panahon han iya kamatayon.
Diri maubos ha 100 ka tawo an tumambong han party, para saurugon an siyahan nga anibersaryo han mag-asawa nga ginkasal han naglabay nga tuig.
An usa nga pormal nga anibersaryo naka-iskedyul para ha sunod nga mga adlaw, siring han mga opisyales.
An mag-asawa iginkasal ha Texas usa ka tuig na an naglabay ngan kumadto ha Buffalo para magsaurog kaupod han ira mga sangkay ngan paryente.
An 30-anyos nga bana, nga natawo ha Buffalo, in usa ha upat nga namatay ha pagpamusil, kondi waray kasamari an iya asawa.
Hi Karno usa nga kilala pero kontrobersyal nga English tutor nga nagtutdo ilarom han Moderno nga Edukasyon ngan King's Glory nga nag-angkon nga may-ada 9,000 nga mga estudyante ha pungkay han iya karera.
Ha iya mga surat gumamit hiya hin mga pulong nga maraot para ha iba nga mga ginikanan, ngan igin-report hiya ha paggamit hin kalaw-ayan ha klase.
Gin-akusahan hiya han Moderno nga Edukasyon ha pag-print hin dagku nga advertisement ha mga bus hin waray pagtugot ngan nagbinuwa ha pagsiring nga hiya an chief English tutor.
Gin-akusahan na gihapon hiya han una hin pagtalapas ha copyright, pero waray pasakahi hin kaso.
Usa nga dati nga estudyante an nagsiring nga 'gumamit hiya hin slang ha klase, nagtutdo hin dating skills ha mga surat, ngan baga hin sangkay la hiya han mga estudyante.'
Ha nakalabay nga tulo ka dekada, bisan pa ha pagpabilin ha komunista nga estado, an China nagkaada pag-uswag ha ekonomiya.
An mga nauna nga reporma ha ekonomiya nahitabo ilarom han pagmando ni Deng Xiaoping.
Tikang hadto, an kadako han ekonomiya han China tumubo hin 90 ka beses.
Ha siyahan nga higayon, han naglabay nga tuig nagpagawas an China hin mas damo nga mga awto kontra han Germany ngan nalabwan hini an Estados Unidos sugad nga pinakadako nga merkado hini nga industriya.
Posible magin mas dako an GDP han China kontra ha Estados Unidos ha sulod hin duha ka dekada.
Nabug-os ha este nga bahin han Atlantic Ocean an Tropical Storm Danielle, an ika-upat nga gin-ngaranan nga bagyo han 2010 Atlantic hurricane season.
An bagyo, nahimumutang ha ginbabanabana 3,000 ka milya tikang ha Miami, Florida, nga may kakusgon han hangin ngada ha 40 mph (64 kph).
An mga siyentista ha National Hurricane Center nagtagna nga hi Danielle magigin usa nga makusog nga bagyo ha Miyerkules.
Samtang an bagyo harayo pa mag landfall, nagpabilin nga makuri turutimbangon an posible nga epekto han pag-igo hini ha Estados Unidos o Caribbean.
Natawo ha kapital han Croatia, Zagreb, hi Bobek nakakuha hin kasikatan samtang nagmumulay para ha Partizan Belgrade.
Umapi hiya ha ira han 1945 ngan nagpadayon hangtod 1958.
Durante han iya oras kaupod an grupo, nakapuntos hiya hin 403 goals ha 468 nga appearances.
Waray iba pa nga nakabuhat hin damo nga mga appearance o naka puntos hin damo nga goal para ha club labot kan Bobek.
Han 1995 ginbutosan hiya sugad nga pinakamakarit nga paramulay ha historya han Partizan.
An selebrasyon nagtikang pinaagi ha espesyal nga salida han grupo nga Cirque du Soleil nga kilala ha kalibotan.
Ginsundan ini han Istanbul State Symphony Orchestra, an banda nga Janissary, ngan an mga singer nga hira Fatih Erkoc ngan Muslum Gurses.
Kahuman sumaka ha entablado an Whirling Dervishes.
An diva ha Turkey nga hi Sezen Aksu nag-perform kaupod han Italyano nga tenor nga hi Alessandro Safina ngan Griego nga singer nga hi Haris Alexiou.
Ha pangataposan, an grupo han mananayaw ha Turkey nga Fire of Anatolia nag-perform han salida nga "Troy".
Hi Peter Lenz, usa nga 13-anyos nga manrurumba ha motorsiklo, in namatay kahuman mahalakip ha disgrasya ha Indianapolis Motor Speedway.
Samtang hiya nag wawarm-up, nahulog hi Lenz ha iya bike, ngan naligis han iya igkasi magrurumba nga hi Xavier Zayat.
Ginpanginano dayon hiya han mga on-track medical staff ngan iginbiyahe ha lokal nga ospital kon diin waray pag-iha namatay hiya.
Hi Zayat waray kasamari han aksidente.
Sumala ha panbug-os kalibotan nga sitwasyon ha pinansyal, hi Zapatero padayon nga nagsiring nga "an pinansyal nga sistema in bahin han ekonomiya, pinakaimportante nga bahin. 
May-ada kita maiha na nga katuigan nga krisis ha pinansyal, nga nagkamay-ada na pinakagrabe nga panhitabo ha naglabay nga duha ka bulan, ngan ha akon hunahuna nagtitikang na makabangon an mga pinansyal nga merkado."
Hadton naglabay nga semana, igin-anunsyo han Naked News nga pahihitaason hini an internasyonal nga linggwahe nga mandato ha mga balita, kaupod an tulo ka bag-o nga mga broadcasts.
Nagrereport na ha English ngan Japanese, an bug-os kalibotan nga organisasyon magpapatikang hin mga programa ha Espanyol, Italyano, ngan Korean nga linggwahe, para ha telebisyon, web, ngan ha mga mobile device.
Maopay nala waray nahitabo ha akon, pero nakita ko an makaharadlok nga eksena, samtang ginpapanbuong han mga tawo an mga bintana para makagawas. 
Ginbinalbag han mga tawo an bintana gamit an mga lingkuran, kondi diri nabubuong an mga bintana.
"Usa han mga bintana an nabuong na, ngan nagtikang na hira panggawas ha bintana," siring han nakatalwas nga hi Franciszek Kowal.
An mga bitoon naghahatag hin kalamrag ngan kapaso tungod han enerhiya nga nahihimo kon an hydrogen ngan atom igintampo (o nagtampo) para makahimo hin mas mabug-at nga elemento.
An mga siyentista in nagtatrabaho para maghimo hin usa nga reactor nga puydi makahimo hin enerhiya ha parehas nga paagi.
Ini, bisan pa, in usa nga makuri hinduro nga problema nga angay sulbaron ngan maabot anay hin damu nga katuigan ugsa naton makita kon ano kadaku an gamit han mga fusion reactor nga nahimo.
An bakal nga dagom nalutaw ha igbaw han tubig tungod han tensyon ha igbaw.
Nahihitabo an tensyon ha igbaw tungod nga an mga molekula han tubig ha igbaw han tubig in labaw nga nadadani ha usa-kag-usa kontra ha mga molekula han hangin ha igbaw nira.
An mga molekula han tubig in naghihimo hin diri nakikita nga panit ha igbaw han tubig nga nagtutugot han mga butang sugad han dagom nga lumutaw ha igbaw han tubig.
An blade ha usa nga moderno nga ice skate may-ada doble nga gilid nga may hiwi nga buho ha mga butnga hini. An duha nga ligid nagtutugot para ha usa nga mas maopay nga pagkapot han ice, bisan kon humilig.
Tungod kay an ubos han blade kay medyo naka kurba, samtang an blade nahilig ha usa nga dapit or ha kaluyo, an ligid nga nakasumpay ha ice in kurbado gihapon.
Ini in nagigin hinungdan nga bumirik an skater. Kon an mga skate humilig ngadto ha too, an skater maliko ha too, kon an skate humilig ngadto ha wala, an skater in maliko ha wala.
Basi bumalik ha ira dati nga lebel han enerhiya, kinahanglan nira tanggalon an sobra nga enerhiya nga nakuha nira tikang ha lamrag.
Ginhihimo nira ini pinaagi ha pagpagawas hin gutiay nga lamrag nga gintatawag nga "photon".
Gintatawag han mga siyentista ini nga proseso nga "stimulated emission of radiation" tungod kay an mga atom nabubuhi ha masilaw nga lamrag, ngan an lamrag usa nga klase hin radiation.
An masunod nga litrato nagpapakita han mga atom nga nagpapagawas hin mga photon. Syempre, ha tinuod an mga photon in mas gutiay kontra ha aada ha litrato.
An mga photon in mas gutiay pa ha mga butang nga naghihimo ha mga atom!
Kahuman han ginatos ka oras han operasyon an filament ha sulod han bombilya nasusunog ngan an bombilya diri na nagana.
Kinahanglan saliwanan an bombilya. Ginkikinahanglan nga maghinay ha pagliwan han bombilya.
Siyahan, kinahanglan parungon an switch para ha suga o hulboton an kable.
Tungod ini kay an kuryente nga naagi ngadto ha socket kon diin an metallic nga bahin han bombilya nalingkod in puydi makahatag ha imo hin grabe nga pagka-kuryente kon kakaptan mo an sulod han socket o an metal nga base han bombilya samtang ini in aada la gihapon ha socket.
An nangunguna nga organ han circulatory system amo an kasingkasing, nga nagbobomba han dugo.
An dugo nagawas tikang ha aton kasingkasing ha mga tubo nga gintatawag nga mga artery ngan nabalik ha kasingkasing ha mga tubo nga gintatawag nga veins. Gintatawag an pinakagutiay nga tubo nga capillaries.
An mga ngipon han usa nga triceratop nakakapusak diri la hit mga dahon pero bisan an duro hin katig-a nga mga sanga ngan mga ugat.
Naghuhunahuna an mga sayantista nga nakaon an mga Triceratops hin mga cycads, nga usa nga klase hin tanom nga komon ha Cretaceous.
Ini nga mga tanom baga hin gutiay nga palmera nga puno nga mayda magtarom, tusok-tusok nga mga dahon.
Mahimo gamiton han usa nga Triceratops an iya makusog nga tuka para tanggalon an mga dahon ugsa kaunon an puno.
Nangatadongan an iba nga mga sayantista nga ini nga mga tanom makahirilo hin duro asya diri gud ini kakaunon hin bisan ano nga dinosaur, bisan kon ha yana an sloth ngan iba nga mga hayop sugad han pikoy (usa nga kaliwat han mga dinosaur) puydi kumaon hin makahirilo nga mga dahon o prutas.
Paonan-o man an grabidad han Io mabunlot ha akon? Kon matindog ha bawbaw han Io, mas magaan an imo timbang kontra hit adto ka ha Tuna.
An usa nga tawo nga nagtitimbang hin 200 libras (90kg) ha Tuna matimbang hin mga 36 libras (16kg) ha Io. Salit an grabidad, syempre, mas gutiay an bunlot ha imo.
An adlaw waray crust nga sugad han Tuna nga puydi nimo matindogan. An bug-os nga Adlaw hinimo ha mga gas, kalayo, ngan plasma.
Nagtitikanipis an gas samtang nagtitikahirayo tikang ha sentro han Adlaw.
An gawas nga parte nga aton nakikit-an kon nakita kita ha Adlaw gintatawag nga photosphere, nga an karuyag sidngon "bola hin suga".
Mga tulo ka yukot ka tuig na an naglabay, dida han 1610, gumamit an Italian astronomer nga hi Galileo Galilei hin usa ka teleskopyo para ma-obserbaran nga an Venus mayda mga posisyon, sugad nga mayda an bulan.
Nahitatabo an mga posisyon tungod an kilid la han Venus (o han Bulan) nga naatubang ha Adlaw an nalalamragan. An mga posisyon han Venus suportado han teyoriya ni Copernicus nga an mga planeta natuyok palibot han Adlaw.
Kahuman, pira ka tuig an naglabay dida han 1639, usa ka English nga astronomer nga gin-ngaranan nga hi Jeremiah Horrocks naka-obserbar han usa ka pagbalhin han Venus.
Gin-agian han Englatera an usa ka halawig nga panahon han kamurayaw kahuman han otro nga pagkasakop han Danelaw.
Bisan pa dida han 991 inatubang hi Ethelred hin usa ka Viking fleet nga durudako pa kontra han bisan ano tikang han kan Guthrum nga surusayo hin usa ka siglo.
Ini nga fleet gin pamunuan ni Olaf Trygvasson, usa ka Norwegian nga mayada mga ambisyon hin pagbawi han iya nasyon tikang han Danish nga dominasyon.
Kahuman han siyahan nga militar nga mga kapakyas, nahimo ni Ethelred nga makigsabot hin mga termino kan Olaf, nga binmalik ha Norway para sarihan nga maangkon an iya ginhadian nga mayda halo-halo nga kadaugan.
An Hangeul asya la an tinuyo nga gin-imbento nga alpabeto nga sikat ha adlaw-adlaw nga paggamit. Naimbento an alpabeto dida han 1444 ha panahon han paghadi ni King Sejong (1418 – 1450).
Hi King Sejong an ika-upat nga hadi han Joseon Dynasty ngan usa han mga pinakatinahod.
Orihinal niya nga gin-ngaranan an Hangeul nga alpabeto hin Hunmin Jeongeum, karuyag sidngon "an sakto nga mga tunog para han pagtutdo han katawhan".
Mayda damu nga mga teyoriya ha kon paonan-o nagkaada han Sanskrit. Usa ha ira an tungod han Aryan nga pagbalhin tikang ha katundan ngadto ha India nga upod nga gindara an ira yinaknan.
Usa nga kadaan nga yinaknan an Sanskrit ngan makukumpara ha Latin nga yinaknan nga ginyayakan ha Europa.
An pinakauna nga nakilala nga libro ha kalibotan sinurat ha Sanskrit. Kahuman han kompilasyon han mga Upanishads, nawara na la an Sanskrit tungod han hirarkiya.
Komplikado ngan riko nga yinaknan an Sanskrit, nga nagserbi nga surok para han damu nga moderno nga Indian nga mga yinaknan, sugad nga an Latin asya an surok para han European nga mga yinaknan sugad han French ngan Spanish.
Han tapos na an away kontra ha France, nagtikang pag-andam an Germany ha pagsakop han isla han Britanya.
Gin-code-name han Germany an pag-atake nga “Operation Sealion”. Kaurogan han magbug-at nga mga armas han British Army ngan mga suplay an nagkawara han pagbakwit hini tikang ha Dunkirk, salit nagin maluya an kasundalohan.
Pero an Royal Navy mas makurukusog la gihapon kontra han German Navy (“Kriegsmarine”) ngan bangin nadestroso an bisan ano nga grupo hin magsasakop nga iginpadara ha tabok han English Channel.
Bisan pa, gutiay la hin duro nga mga barko han Royal Navy an nakabase hirani han posible nga mga ruta han pagsakop tungod kay nahadlok an mga admiral nga lunuron hira han German nga pag-atake ha kahanginan.
Pagtikang kita pinaagi han pag-esplikar mahitungod han mga plano han Italya. An Italya panguna nga "little brother" han Germany ngan Japan.
Mayda niya mas maluya nga kasundalohan ngan mas maluya nga navy, bisan kon nakahimo pa la hira hin upat nga bag-o nga mga barko ugsa gud la han pagtikang han gira.
An panguna nga mga panuyo han Italya asya an African nga mga nasud. Para madakop iton nga mga nasud, kinahanglan nira magkaada hin hugpaan hin sundalo, para an mga sundalo makaglayag ha tabok han Mediterranean Sea ngan masakop an Africa.
Tungod hiton, kinahanglan nira tangtangon an British nga mga base ngan mga barko ha Egypt. Waray labot hiton nga mga aksyon, waray na iba nga angay buhaton an mga barko nga pan-gira hiton Italya.
Yana para ha Japan. Usa an Japan nga isla nga nasud, sugad han Britain.
An mga submarino mga barko nga gindisenyo para makabiyahe ha ilarom han tubig, ngan magpabilin didto hin maiha nga panahon.
Gin-gamit an mga submarino han Girra ha Kalibotan I ngan Girra ha Kalibotan II. Hadto mahinay hira hin duro ngan mayda limitado hin duro nga kahirayoon hin pagtira.
Dida han pagtikang han girra kaurogan hira nga nabiyahe ha bawbaw han dagat, pero han nagtikang pag-uswag an radar ngan nahimo nga mas sakto napiritan an mga submarino nga magpailarom ha tubig basi diri makit-an.
An German nga mga submarino gintawag nga mga U-Boat. Duro ka magkarit an mga German ha pagnabigar ngan pagpadalagan han ira mga submarino.
Tungod han ira kadaogan ha mga submarino, katapos han girra waray igtapod ha mga German nga magkamay-ada hin damu ha ira.
Oo! Hi King Tutankhamun, nga danay gin-ngangaranan nga "King Tut" o "The Boy King", an usa han pinakakilala han kadaan nga Egyptian nga mga hadi han moderno nga mga panahon.
Makapainteres, diri hiya ginhuhunahuna nga duro kaimportante ha kadaan nga mga panahon ngan waray marekord ha mga lista han pinakakadaan nga hadi.
Bisan pa, an pagkadiskubre han iya lubnganan dida han 1922 nakapahimo ha iya nga usa nga celebrity. Samtang damu nga mga lubnganan han naglabay an pinangawatan, ini nga lubnganan ginpasagdan nga waray gud paglabti.
Kaurogan han mga butang nga iginlubong upod kan Tutankhamun maopay gud an kapreserbar, upod an yinukot nga mga artefact nga hinimo tikang ha marahalon nga mga metal ngan talagsahon nga mga bato.
An pagkaimbento han de-rayos nga mga kaliding nakapahimo han mga karosa ha Assyria nga mas magaan,malurulaksi, ngan mas maopay an kaandaman para makaapas han mga sundalo ngan iba nga mga karosa.
An mga pana tikang ha ira makamaratay nga mga crossbow nakakaungot ha panagang han karibal nga mga sundalo. Dida han mga 1000 B.C., iginpakilala han mga Assyrian an pinakauna nga kabalyero.
An usa nga kabalyero mga kasundalohan nga nakikig-away ha luyo han kabayo. Waray pa hadto ka-imbento an montura, salit nakikig-away an Assyrian nga kabalyero ha hukas nga bungkog han ira mga kabayo.
Damu an aton kilala nga Griego nga mga politiko, mga sayantista, ngan mga artist. Posible nga an pinakilala nga tawo hini nga kultura amo hi Homer, an bantog nga buta nga parasiday, nga nagkomposo han duha nga obra-maestra han Griego nga literatura: an mga siday nga Iliad ngan Odyssey.
Sikat la gihapon nga mga playwright hira Sophocles ngan Aristophanes ngan ginhuhunahuna an ira mga play nga upod han pinakamagkarit nga mga trabaho ha kalibotan han literatura.
Usa pa nga sikat nga Griego amo an mathematician nga hi Pythagoras, kaurogan nga kilala para han iya sikat nga theorem mahitungod han mga relasyon han mga kilid han mga right triangle.
Mayda magkadurodilain nga mga banabana para ha kon pira gud ka tawo an nagyayakan hin Hindi. Ginbabanabana nga aada ha butnga han ikaduha ngan ikaupat nga pinaka-komon nga ginyayakan nga yinaknan ha kalibutan.
An ihap han nitibo nga mga nagyayakan magkadurodilain depende kon iihapon o diri an duok nga may kalabotan nga mga dayalekto.
An mga banabana naabot tikang ha 340 ka milyon tubtob 500 ka milyon nga nagyayakan, ngan sugad kadamu han 800 ka milyon ka tawo nga nakakaintindi han yinaknan.
Magkapariho an bokabularyo han Hindi ngan Urdu pero magkaiba ha pagsurat; ha adlaw-adlaw nga mga paghimangraw, an mga nagyayakan han duha nga mga yinaknan kaurogan nga nakakaintindi ha kada tagsa.
Dida han mga ika-15 ka siglo, nailarom an norte nga Estonia ha dako nga kultural nga impluwensya han Germany.
Karuyag han iba nga German nga mga monghe nga dad-on an Diyos hin mas duok ngadto han nitibo nga mga tawo, salit ira gin-imbento an Estonian nga literal nga yinaknan.
Nakabase ini ha German nga alpabeto nga gindugangan hin usa ka karakter "Õ/õ".
Ha paglabay han panahon, damu nga mga pulong nga hinuram tikang ha German an nahitampo. Asya ini an katikangan han kalamragan.
Sugad han nabatasan, an eredero han trono makadto diretso ha militar pagkahuman han pag-eskwela.
Pero, kumadto hi Charles ha unibersidad ha Trinity College, Cambridge kon diin nag-eskwela hiya hin Anthropology ngan Archaeology, ngan ha urhi History, nga nakakuha hin usa ka 2:2 (usa ka mas himubo nga ikaduha ka klase hin degree).
Hi Charles an pinakauna nga membro han British Royal Family nga gintagan hin usa nga degree.
Nag-uupod han 3% han nasud an European Turkey (sinirangan nga Thrace o Rumelia ha Balkan peninsula).
An teritoryo han Turkey sobra ha 1,600 ka kilometro (1,000 mi) an kahilaba ngan 800 km (500 mi) an kahilapad, nga mayda baga hin rectangular nga porma.
An kahaluag han Turkey, nag-uupod hin mga lanaw, nag-ookupar hin 783,562 ka kilometro kwadrado (300,948 sq mi), kon diin 755,688 ka kilometro kwadrado (291,773 sq mi) an aadto ha sur katundan han Asia ngan 23,764 kilometro kwadrado (9,174 sq mi) ha Europe.
An kahaluag han Turkey nakakapahimo ha iya nga ika-37 nga pinakadaku nga nasud ha kalibotan, ngan sugad-sugad kadaku han Metropolitan France ngan han United Kingdom nga gintampo.
Gililibutan an Turkey hin mga dagat ha tulo nga ligid: an Aegean Sea ha katundan, an Black Sea ha norte ngan Mediterranean Sea ha sur.
An Luxembourg mayda hilaba nga kasaysayan pero an iya independensya nagpepetsa tikang pa han 1839.
An mga bahin han Belgium ha pagkayana mga bahin anay han Luxembourg hadto pero nahimo nga Belgian pagkatapos han 1830s nga Belgian Revolution.
Nagsasari pirme an Luxembourg nga magpabilin nga usa nga neutral nga nasud pero ginsakop ini han Germany dida han pareho nga Girra ha Kalibotan I ngan Girra ha Kalibotan II.
Dida han 1957 nahimo an Luxembourg nga usa ka founding member han organisasyon nga kilala yana sugad nga European Union.
An Drukgyal Dzong usa ka narun-og nga balwarte ngan Buddhist nga monasteryo ha igbaw nga bahin han Paro District (ha Phondey Village).
Ginsisiring nga dida han 1649, ginhimo ni Zhabdrung Ngawang Namgyel an balwarte para paghinumdom han iya kadaogan kontra han Tibetan-Mongol nga mga pwersa.
Dida han 1951, usa nga sunog an nagin hinungdan para pipira na la han mga relic han Drukgyal Dzong an nahabilin, sugad han imahe ni Zhabdrung Ngawang Namgyal.
Kahuman han sunog, ginpreserbar ngan ginpanalipdan an balwarte, nagpapabilin nga usa han pinaka makatarag-ob nga mga atraksyon.
Dida han ika-18 ka siglo nakit-an han Cambodia an iya kalugaringon nga naiipit ha butnga han duha nga gamhanan nga mga amyaw, Thailand ngan Vietnam.
Ginsakop han mga Thai an Cambodia makapira ka beses dida han ika-18 ka siglo ngan dida han 1772 ira ginbungkag an Phnom Phen.
Han kataposan nga mga tuig han ika-18 ka siglo ginsakop gihap han Vietnamese an Cambodia.
Dise-otso porsyento han mga Venezuelan an waray trabaho, ngan kaurogan hadton mga may trabaho an natrabaho ha impormal nga ekonomiya.
Duha ha tulo ka bahin han mga taga-Venezuela nga nagtatrabaho an aada ha sektor han serbisyo, hirani usa ka quarter an natrabaho ha industriya ngan an ika-lima natrabaho ha agrikultura.
Usa nga importante nga industriya para ha mga taga-Venezuela amo an lana, kon diin an nasud usa ka net exporter, bisan kon usa ka porsyento la an natrabaho ha industriya han lana.
Sayo dida han independensya han nasud, nakabulig an kakarit han mga Botanic Garden han Singapore para mahimo an isla nga usa nga tropical nga Garden City.
Dida han 1981, an Vanda Miss Joaquim, usa nga hybrid nga orchid, ginpili sugad nga nasyonal nga bukad han nasud.
Kada tuig hit mga Oktubre hirani 1.5 ka milyon nga mga herbivore an nabiyahe tikadto ha sur nga kapatagan, natalabok ha Mara River, tikang ha norte nga kabungtoran para han mga uran.
Ngan katima nabalik liwat ngadto ha norte pinaagi han katundan, utro nga natalabok ha Mara river, kahuman han mga pag-uran ha Abril.
An Serengeti nga rehiyon nagsusulod han Serengeti National Park, an Ngorongoro Conservation Area ngan Maswa Game Reserve ha Tanzania ngan an Maasai Mara National Reserve ha Kenya.
An paghibaro para makahimo hin interactive media nagkikinahanglan hin nahiaraan ngan kinadaan nga mga kaabtik, sugad gihapon han mga garamiton nga gin-aadman ha interactive nga mga klase (storyboarding, audio ngan video editing, pagsumat hin istorya, etc.)
An interactive nga disenyo nagkikinahanglan nga utro nimo nga panginanoon an imo mga ginhuhunahuna tungod han media production ngan mahibaro ha paghunahuna ha diri-nalilinya nga mga paagi.
An interactive nga disenyo nagkikinahanglan nga an mga bahin han usa nga proyekto konektado ha kada tagsa, pero mayda gihapon kahulogan sugad nga usa nga lain nga butang.
An disbentaha han mga zoom lens amo nga an focal nga pagka-komplikado ngan ihap han mga elemento han lens nga kinahanglanon para maabot an kahilapad han focal nga mga kahilabaon mas daku kontra han para ha mga prime lens.
Nagtitikaminos na ini nga isyu tungod kay nakakaabot na an mga parahimo hin lens hin mas hitaas nga mga standard ha paghimo hin lens.
Gintugotan hini an mga zoom lens nga makahimo hin mga litrato nga mayda kalidad nga puydi maikompara hiton naaabot han mga lens nga mayda permanente nga focal nga kahilaba.
Usa pa nga disbentaha han mga zoom lens amo nga an pinakadaku nga aperture (an kalaksi) han lens kaurogan nga mas hamubo.
Nakakapakuri ini ha baratuhon nga mga zoom lens nga gamiton ha masirom nga mga kondisyon nga waray flash.
Usa han pinaka-kumon nga mga problema kun nagsasari pagbalhin hin usa ka salida tikadto ha DVD nga pormat amo an overscan.
Kaurog han mga telebisyon ginhimo ha pamaagi para lipayon an kabug-usan nga publiko.
Para hiton nga rason, tanan nga imo nakikit-an ha TV gin-utod an mga border, igbaw, ubos ngan mga ligid.
Ginhihimo ini para masiguro nga masakop han imahe an bug-os nga screen. Overscan an tawag hiton.
Ha kawaray palad, kun naghihimo ka hin DVD, dako it tsansa nga mautod gihapon an iya mga border, ngan kun harani hin duro ha ubos an mga subtitle han video, diri ini bug-os nga makit-an.
An tradisyonal nga medyebal nga palasyo maiha na nga pinukaw an imahinasyon, panhunahuna hin mga ladawan han mga bulang hin mga kabalyero, mga piyesta ngan Arthurian nga dungog han pagkakabalyero.
Bisan natindog ha butnga hin yukot ka tuig nga mga kagubaan madali la hinumdoman an tunog ngan amyon han awayan nga maiha na nga nawara, haros bati-on iton aringasa han siki dida han kabatohan ngan maamyon an kahadlok tikang han buho ha prisohan.
Pero iton aton imahinasyon base ba hin reyalidad? Kay ano nga ginhimo an mga palasyo ha syahan nga bahin? Paunan-o hira gin desinyo ngan ginhimo?
Komon para han panahon, an Kirby Muxloe Castle mas labaw nga usa nga ginparig-on nga balay kay ha usa ka tinuod nga kastilyo.
An iya daku nga mainggat nga mga bintana ngan manipis nga mga bungbong diri makakailob pagpugong hin usa ka determinado nga pag-atake hin maiha.
Dida han 1480s, han nagtikang ini tukuron ni Lord Hastings, medyo murayaw pa an nasud ngan an depensa kinahanglanon la kontra han gudti nga mga grupo hin nagliyong-liyong nga mga tulisan.
An balanse han gahum usa nga sistema nga ginhihingita han European nga mga nasud basi mamintinar an soberanya han tanan nga European nga mga estado.
An konsepto amo nga tanan nga European nga mga nasud kinahanglan magbantay para mapugngan an usa nga nasud nga mahimo nga gamhanan, ngan salit an nasyonal nga mga gobyerno sukot magliwan han ira mga alyansa para mamintinar an balanse.
An Girra han Spanish Succession nagtitigaman han siyahan nga girra kon diin an sentral nga isyu amo an balanse han gahum.
Nagtitigaman ini han usa nga importante nga pagbag-o, tungod kay an European nga mga gahum waray na pasangil ha pagin relihiyoso nga mga girra. Salit, an Traynta ka Tuig nga Girra amo an kataposan nga girra nga ginmarkahan sugad nga usa nga relihiyoso nga girra.
Nabungkag an templo ni Artemis ha Ephesus dida han Hulyo 21, 356 BCE pinaagi han arson nga ginbuhat ni Herostratus.
Sumala han istorya, an iya motibasyon amo an pagin sikat bisan ano man an magin kabalyo. Ha kasinahon han mga Ephesians, ira igin-anunsyo nga diri igrekord an ngaran ni Herostratus bisan san-o.
Ha urhi gintigamnan han Griego nga historyador nga hi Strabo an ngaran, nga amo an paagi nga nahibaro kita yana. Ginbungkag an templo ha pariho nga gab-i nga natawo hi Alexander the Great.
Sugad usa nga hadi, nagtanyag hi Alexander nga baydan an pagpaayad utro han templo, pero ginbalibaran an iya tanyag. Ha kaurhian, kahuman han pagkamatay ni Alexander, utro nga gintindog an templo dida han 323 BCE.
Siguroha nga sugad ka relaks tubtob ha mahimo an imo kamot samtang sakto nga gin-iigo an tanan nga mga nota - sarihi gihapon nga diri maghimo hin sobra-sobra nga mga pagkiwa han imo mga tudlo.
Hini nga paagi, gutiay hinduro an posibilidad nga kakapuyon ka. Hinumdumi nga diri nimo kinahanglan igoon an mga key hin duro nga kusog para han dugang nga volume sugad han ha piano.
Ha accordion, para makakuha hin dugang nga volume, nagamit ka hin dugang nga presyon o kalaksi ha mga bellows.
An mistisismo amo an pagpamiling han pagkahiusa han, pangirilal-an han, o an sayod nga pagkahibaro han ultimo nga kamatuoran, pagkadiyosnon, espiritwal nga kamatuoran, o Diyos.
An tumuroo namimiling hin direkta nga eksperyensya, pagkahibaro, o sulod nga panlantaw ngadto han diyosnon nga kamatuoran/an diyos o mga diyos.
An mga sumurunod nagbibiling hin piho nga mga paagi han pag-ukoy, o mga buruhaton nga gintuyo para mapauswag iton nga mga eksperyensya.
An mistisismo puydi makilal-an tikang ha iba nga mga porma han relihiyoso nga pagtoo ngan pagsingba pinaagi han iya paghatag hin pagpabug-at ha direkta nga personal nga eksperyensya han talagsahon nga kasayod, partikular adton usa ka murayaw, hilarom nga pagsabot, mahimyang, o bisan pa mahimayaon nga kinaiya.
An Sikhism usa nga relihiyon tikang ha sub-continent han India. Nagtikang ini ha Punjab nga rehiyon dida han ika-15 nga siglo tikang ha usa nga sectarian nga pagbulag ha sulod han Hindu nga tradisyon.
Ginhuhunahuna han mga Sikh an ira pagtoo nga bulag nga relihiyon tikang ha Hinduismo bisan kon ira ginkikilala an Hindu nga mga ugat hini ngan mga tradisyon.
Gintatawag han mga Sikh an ira relihiyon nga Gurmat, nga Punjabi para han "pamaagi han guru". Usa an guru nga basihanan nga aspeto han tanan nga Indian nga mga relihiyon pero gindara han Sikhism an importansya nga nagpoporma han pinakaunod nga mga gintotoohan han Sikh. 
Gintukod an relihiyon dida han ika-15 ka siglo ni Guru Nanak (1469–1539). Mayda sinmunod nga siyam nga sunod-sunod nga mga guru.
Pero, dida han Hunyo 1956, natestingan an mga panaad ni Krushchev dida han magkaada hin mga riot ha Poland, kon diin nagpoprotesta an mga magtatrabaho kontra han kakulangan han pagkaon ngan mga pag-iban han sweldo, nga nahimo nga kabug-osan nga protesta kontra han Komunismo.
Bisan pa kon ha kataposan, nagpadara hi Krushchev hin mga tangke para mahibalik an kamurayawan, sinmugot gihapon hiya han pipira nga pan-ekonomiya nga mga pinangangaro ngan inmabuyon nga igtudlok ha pwesto an sikat nga hi Wladyslaw Gomulka sugad nga bag-o nga prime minister.
An Indus Valley nga Sibilisasyon usa ka Edad han Bronse nga sibilisasyon ha norte-katundan han Indian nga subcontinent nga nakakasakop han kaurogan han moderno-nga-adlaw nga Pakistan ngan iba nga mga rehiyon ha norte-katundan han India ngan norte-sinirangan han Afghanistan.
Umuswag an sibilisasyon ha mga basin han Indus River kon diin hini nakuha an iya ngaran.
Bisan kon an iba nga mga iskolar naghuhunahuna nga tungod kay an sibilisasyon nakadto gihap ha mga basin han yana mamara nga Sarasvati River, angay unta ini tawagon nga Indus-Sarasvati nga Sibilisasyon, samtang gintatawag ini han iba nga an Harappan nga Sibilisasyon kahuman han Harappa, an siyahan han iya mga site nga gin-ukaban dida han 1920s.
An militaristiko nga kinaiya han imperyo han Roma nakabulig ha pagpauswag han medikal nga mga pag-uswag.
Gintikangan ni Emperador Augustus an panrecruit han mga doktor ngan nagporma pa ngani han siyahan nga Roman Medical Corps para magamit pagkatapos han mga araway.
An mga surgeon mayda kinaadman han magkadurodilain nga mga sedative upod an morphine tikang ha mga duga han mga liso han poppy ngan scopolamine tikang ha mga liso han herbane.
Nagin makarit hira ha pangutod para masalbar an mga pasyente tikang han gangrene ngan sugad liwat han mga tourniquet ngan mga arterial clamp para mapugngan an pag-awas han dugo.
Ha paglabay han damo nga mga siglo, nanguna an imperyo han Roma hin daku nga kadaogan ha ngaran han medisina ngan nakaporma han damu nga kinaadman nga aton nahibabaroan yana.
An Pureland origami amo an origami nga mayda pagdiri, nga usa la ka pilo an puydi himoon ha kada usa ka beses, an mas komplikado nga mga pilo sugad han pabalikad nga pagpilo diri gintutugot, ngan tanan nga mga pilo mayda diretso la nga mga lokasyon.
Ginpauswag ini ni John Smith dida han 1970s para mabuligan an kulang ha eksperyensya nga mga parapilo o adton mga limitado an motor skills.
Nag-uuswag an kahibaro han kabataaan ha lahi ngan mga stereotype ha lahi nga medyo burubata pa ngan ini nga mga stereotypes ha lahi nakakaapekto han pamatasan.
Pananglitan, an kabataan nga nakikilal-an ha usa ka minoriya nga lahi nga ginhukman nga diri makarit ha eskwelahan nasusugad nga diri nagmamakarit ha eskwelahan kon mahibaroan nira an tungod ha stereotype nga may kalabotan ha ira lahi.
MySpace an ikatulo nga pinaka kilala nga website nga ginagamit ha Estados Unidos ngan mayda yana 54 milyon nga profile.
Ini nga mga website nakakuha hin damo nga atensyon, labi na ha edukasyon nga kabutangan.
Mayda mga positibo nga mga aspeto hini nga mga websites, upod na an, magin madali maghimo hin class page nga upod an mga blogs, mga videos, mga litrato, ngan iba pa nga bahin.
Ini nga panid madali la masulod pinaagi hin usa nga web adres, nga magigin madali hinumdoman ngan madali i-type han mga estudyante nga kinukurian han paggamit han keyboard o ispeling.
Pwede ini ipatuyo para masayon basahon ngan upod gihap pareho kadamo o kaguti nga karuyag nga kolor.
An Attention Deficit Disorder "usa nga neurological syndrome nga klasiko nga pagkilala han triad han mga sintomas nag-uupod han impulsivity, distractibility, ngan hyperactivity o sobra nga enerhiya". 
Diri ini usa ka pagkabalda ha pag-aram, usa ini nga depekto ha pag-aram; "nakaka-apekto ini ha 3 ngadto ha 5 ka porsyento han tanan nga mga kabataan, bangin sugad kadamo han 2 ka milyones nga Amerikano nga mga kabataan". 
An kabataan nga mayda ADD nakukurian ha pagpokus ha mga butang sugad han buruhaton ha eskwelahan, pero nakatutok ha mga butang nga ira na-i-enjoy buhaton sugad han pagmulay o pagkita han ira paborito nga mga cartoons o pagsurat hin mga pamulong nga waray puntwasyon.
Ini nga mga kabataan malaksi la makasulod hin damo nga samok, tungod kay "nahidabi hira ha hitaas it risgo nga mga pamatasan, naapi ha damu nga araway, ngan nangangayat hin awtoridad" para maaghat an ira utok, tungod kay an ira utok diri naaaghat pinaagi hin normal nga mga pamaagi. 
Nakakaapekto an ADD han mga relasyon ha iba nga mga kaedad tungod kay an iba nga mga bata diri nakakaintindi kon kay ano hira nagsusugad hito o kay ano sugad hito nga paagi it ira pag-spell o nga iba it lebel hit ira pagkahamtong.
Tungod an abilidad para makakuha hin kaaram ngan para mahibaro nag-iba ha paagi nga ginhingadayan ha igbaw an base rate kon diin an hibaro nakuha nag-iba.
Iba an pamaagi ha pagkuha han impormasyon. Waray na presyon nga ada ha sulod han indibidwal nga paghinumdom, pero an abilidad para makahinumdom hin teksto mas labaw pa han usa ka pokus.
Ha esensya, nakahimo an Renaissance hin mahinungdanon nga pagbag-o ha pamaagi han pag-aram ngan an pagpasarang han hibaro.
Diri sugad han iba nga mga primate, an mga hominid diri na nagamit han ira mga kamot ha lokomosyon o pagpas-an hin bug-at o paglabyog ha kakahoyan.
An kamot ngan tiil han chimpanzee puropariho ha kadaku ngan kahilaba, nagpapakita han paggamit han kamot para magpas-an hin bug-at ha paglakat ha kamaoo.
An kamot han tawo mas halipot kontra han tiil, nga mayda mas tadong nga mga phalanges.
An fossil nga mga tul-an hin kamot nga duha ka milyon ngadto ha tulo ka milyon ka tuig an edad nagpapakita hini nga pagbalhin han espesyalisasyon han kamot tikang ha lokomosyon ngadto ha manipulasyon.
Natoo an iba nga mga tawo nga an pakaeksperyensya hin damo nga artipisyal nga pinirit nga mga lucid dream hin sukot duro hin kamakapoy.
An nangunguna nga rason para hini nga panhitabo amo an resulta han mga lucid dream nga ginpa-iha an panahon ha butnga han REM nga mga estado.
Ha guruguti nga mga REM kada gab-i, ini nga estado kon diin ka nakakaeksperyensya hin aktuwal nga katurog ngan naoopay an imo lawas nahihimo nga talagsahon na la para mahimo nga problema.
Sugad gihapon ini kakapoy hiton nagmamata ka kada baynte o traynta minutos ngan magkita hin TV.
Nadepende an epekto ha kon ano kasukot an imo utok nagsasari nga mag-lucid dream kada gab-i.
Waray magmaupay an mga butang para han mga Italyano ha North Africa haros tikang han pagtikang. Ha sulod han usa ka semana han deklarasyon han gira han Italya han Hunyo 10, 1940, ginsakop han British 11th Hussars an Fort Capuzzo ha Libya.
Dida han usa ka ambus ha sinirangan han Bardia, nadakpan han British an Engineer-in-Chief han Ikanapulo nga Army han Italya, hi General Lastucci.
Han Hunyo 28, an Gobernador-Heneral han Libya ngan klaro nga eredero ni Mussolini, nga hi Marshall Italo Balbo, namatay tungod han makisangkayon nga buto hin pusil samtang nalanding ha Tobruk.
Ginmumulay ha damu nga lebel an moderno nga sport han fencing, tikang ha mga estudyante nga nag-aaram ha usa nga unibersidad ngadto ha propesyonal ngan Olympic nga mga kompetisyon.
An sport pangunahon nga ginmumulay ha usa nga pormat han pag-atbangay, an usa nga fencer makig-atbang ha usa pa.
An golf usa nga mulay kon diin an mga magmurulay nagamit hin mga club para igoon an mga bola ngadto ha mga buho.
Dise-otso nga buho an ginmumulay ha usa ka regular nga round, nga an mga magmurulay kasagaran nga nagtitikang ha siyahan nga buho ha kurso ngan nagtatapos ha ikadise-otso.
An magmurulay nga nakakuha hin pinakagutiay nga stroke, o mga swing han club, para makompleto an kurso amo an magdadaog.
An mulay ginmumulay ha kasiotan, ngan an siot ha palibot han buho gintatabas hin mas halipot ngan gintatawag nga green.
Bangin an pinaka komon nga klase hin turismo amo an nag-uupod ha kadam-an nga mga tawo ha pagbiyahe: Turismo ha Kaliawan.
Amo ini an panahon kon diin an mga tawo nakadto ha usa nga lugar nga iba hinduro ha ira nadaras-an nga pan-adlaw-adlaw nga kinabuhi para pumahuway ngan maglipay.
An mga baybayon, theme park, ngan camp grounds kasagaran nga pinaka komon nga lugar nga ginkakadtoan han mga nagpapahalibway nga mga turista.
Kon an katuyoan ha pagbisita han usa nga tawo ha usa nga partikular nga lugar amo an pagkilala han kasaysayan ngan kultura hini, kon sugad ini nga klase hin turismo kilala sugad nga kultural nga turismo.
Mahimo bumisita an mga turista ha magkadurodilain nga landmark han usa nga partikular nga nasud o puydi la nira pilion nga magpokus ha usa la nga lugar.
An mga kolonista, han makit-an ini nga mga aktibidad, nanawagan gihapon hin mga pagparig-on.
An mga sundalo nga nagpaparig-on ha mga abante nga posisyon nag-uupod han ika-1 ngan ika-3 nga mga rehimyento han New Hampshire nga may 200 nga kalalakian-an, ha ilarom han mga koronel nga hira John Stark ngan James Reed (pareho nga nagin heneral waray pag-iha).
An mga tawo ni Stark kumuha hin mga posisyon dida ha alad ha norte nga tumoy ha posisyon han Kolonista.
Han an low tide nag-abri hin usa nga gap ha kahilab-an han Mystic River ha amihanan-sinirangan han peninsula, madagmit nira nga ginpahilaba an alad gamit an haglipot nga bato nga pader ngadto ha norte nga nagtatapos ha ligid han tubig ha usa nga gutiay nga baybayon.
Nagbutang hi Gridley o Stark hin poste nga mga 100 feet (30m) ha atubangan han alad ngan nagsugo nga waray anay magpapabuto hangtod nga maagian ini han mga regular.
An plano han America naglaom ha pagpagawas hin magkasumpay nga mga pag-atake tikang ha tulo nga magkadurodilain nga direksyon.
Magpapagawas hi Heneral John Cadwalder hin usa nga pampalipat nga pag-atake kontra ha British garrison ha Bordentown, agud nga makasagang hin ano man nga mga pagparig-on.
Dadad-on ni Heneral James Ewing an 700 nga milisya ha tabok han salog ha Trenton Ferry, sasakupon an tulay ha igbaw han Assunpink Creek ngan pupugngan an hin-o man nga sundalo han kaaway nga makapalagiw.
An pinakasiyahan nga pwersa han pag-atake han 2,400 nga kalalakin-an matabok ha salog siyam ka milya ha norte han Trenton, ngan tutungaon ngadto ha duha ka grupo, an usa ha ilarom ni Greene ngan an usa ha ilarom ni Sullivan, agud nga makapagawas hin pag-atake ugsa mag umagahon.
Ha pagbag-o tikang ha quarter ngadto ha katunga nga milya han pagdalagan, an kalaksihon nagigin mas diri importante ngan an pagpailob nagigin usa nga labi nga kinahanglan.
Syempre an usa nga first-class nga half-miler, an usa nga tawo nga makahimo pag-pirde ha duha ka minuto, kinahanglan magkaada hin igo nga kalaksihon, kondi an pagpailob kinahanglan kultibaron ha ngatanan nga mga peligro.
An pipira nga cross country nga nadalagan durante han kathagkot, nga gin-updan hin gymnasium work para ha igbaw nga bahin han lawas, an pinakamaopay nga preparasyon para ha season han pagdalagan.
An mga husto la nga pagbansay ha nutrisyon diri makakahimo hin elite nga mga performance, kondi mahimo ini makaapekto hin daku ha pangkabug-osan nga kahimsog han mga batan-on nga atleta.
An pagmintinar hin mahimsog nga balanse han enerhiya, pagbansay hin epektibo nga mga gawi ha hydration, ngan pagsabot ha magkadurodilain nga aspeto han mga pagbansay ha supplementation mahimo makabulig ha mga atleta nga mapauswag an ira performance ngan mapahitaas an ira kalipay ha sport.
An pagdalagan ha butnga nga distansya medyo diri mahalon nga sport; sugad pa man, may-ada damu nga mga sayop nga pagsabot bahin han pipira nga piraso han kagamitan nga kinahanglanon para ha pag-partisipar.
Mahimo paliton an mga produkto kon ginkikinahanglan, kondi kasagaran nga magkakamay-ada gutiay la o waray tinuod nga epekto ha performance.
Mahimo abaton han mga atleta nga mas karuyag nira an usa nga produkto bisan kon diri ini naghahatag hin tinuod nga benepisyo.
An atom puydi isipon nga usa ha mga pinaka-importante nga building blocks han tanan nga butang.
Usa ini nga pinaka-komplikado nga entity nga ginkokompwesto, sumala ha usa nga pinasimple nga modelo han Bohr, hin usa nga sentral nga nucleus nga gin-oorbit han mga electron, baga hin kapareho han mga planeta nga natuyok ha adlaw - kitaa an Figure 1.1.
An nucleus ginkokompwesto hin duha nga particle - an mga neutron ngan proton.
An mga proton may-ada positibo nga karga ha kuryente samtang an mga neutron waray karga. An mga electron may-ada negatibo nga karga ha kuryente.
Para panginanoon an biktima, kinahanglan anay nimo susihon an eksena para masigurado an imo katalwasan.
Kinahanglan nimo pansinon an posisyon han biktima samtang nadaop ka ha iya ngan ano man nga awtomatiko nga mga red flag.
Kon napaul-ulan ka ha pagsari nga bumulig, bangin ka la magsirbi para maghimo nga mas grabe an sitwasyon.
Nahibaroan han mga pag-aram nga an depresyon, kahadlok ngan kataragman nagpabutnga ha relasyon butnga han kasakit ngan kapansanan ha mga nag-aantos hin sakit ha bungkog.
An mga epekto la han pag-catastrophize, diri depresyon ngan an kahadlok depende la han regular nga sinemana nga struktura han mga sesyon ha PA.
An mga nabulig ha regular nga aktibidad nanginginahanglan hin mas damo nga suporta may labot ha negatibo nga paghibaro han kasakit nga nagpapakilala ha mga pinagkaiba han grabe nga sakit ngan diri komportable nga pagbati tikang ha normal nga pisikal nga panggios.
An pagkita, o an abilidad nga makakita nakadepende ha visual system nga mga sensory organ o mata.
May-ada damo nga magkadurodilain nga mga konstruksyon han mata, tikang ha pagka komplikado depende ha mga ginkikinahanglan han organismo.
An magkadurodilain nga mga pagtukod may-ada magkadurodilain nga mga kapabilidad, sensitibo ha magkadurodilain nga mga wave-length ngan may magkalain-lain nga kadamu hin kaaram, nanginginahanglan gihapon hira hin magkadurodilain nga pagproseso para magkaada hin kahulugan an input ngan magkadurodilain nga mga numero para gumana hin maopay.
An populasyon usa nga koleksyon han mga organismo han usa nga partikular nga species ha sulod han usa nga partikular nga geographic nga lugar.
Kon an ngatanan nga indibidwal ha usa nga populasyon magkapareho mahitungod ha usa nga partikular nga phenotypic nga kinaiya, kilala hira sugad nga monomorphic.
Kon an mga indibidwal nagpakita hin pipira nga mga variant han usa nga partikular nga kinaiya hira in polymorphic.
An mga kolonya han tubak nagmamartsa ngan nagsasalag ha magkadurodilain gihapon nga takna.
Ha nomadic phase, nagmamartsa an mga tubak ha gab-i ngan naundang ha pagkampo durante han adlaw.
Nagtitikang an kolonya hin usa nga nomadic phase kon naiibanan an nagagamit nga pagkaon. Durante hini nga takna, naghihimo an kolonya hin temporaryo nga mga salag ngan ginbabag-o kada adlaw.
An kada usa ha mga nomadic rampages o martsa nag-iiha hin harani 17 ka adlaw.
Ano an cell? An pulong nga cell nagtikang ha pulong nga Latin nga "cella", karuyag-sidngon "gutiay nga kwarto", ngan ini siyahan nga ginhimo han usa nga microscopist ha pag-obserba ha istraktura han cork.
An cell an pinakanangunguna nga yunit han ngatanan nga nabubuhi nga butang, ngan ngatanan nga mga organismo ginkokomposo hin usa o sobra pa nga mga selula.
Basic hinduro an mga cell ngan kritikal ha pag-aram han kinabuhi, ha pagkamatuod, hira pirme nga gintutudlok sugad nga "the building blocks of life".
Ginmimintinar han Nervous System an homeostasis pinaagi han pagpadara hin mga nerve impulses ha gawas han lawas para magpabilin nga duro-diretso an pag-agos han dugo ngan diri madisturbo.
Ini nga mga nerve impulses, mahimo ipadara hin mapaspas ha bug-os nga lawas nga amo an nabulig nga magpabilin nga talwas an lawas tikang ha ano man nga potensyal nga hulga.
An mga buhawi naigo ha usa nga gutiay nga lugar kumpara ha iba pa nga magkusog nga bagyo, kondi mahimo nira gubaon an ngatanan nga butang nga ira aagian.
Gingagabot han mga buhawi an mga puno, ginlulukba an mga bungbung tikang han mga building, ngan gin-iitsa an mga sarakyan ha langit. An pinakamakusog nga duha ka porsyento han mga buhawi nag-iiha hin sobra ha tulo ka oras.
Ini nga mga monster nga bagyo may-ada hangin nga maabot hangtod 480 km/h (133 m/s; 300 mph).
An mga tawo nanhihimo ngan nagamit hin mga lente para ha pagpadaku ha yinukot nga mga katuigan.
Sugad man, an siyahan nga tinuod nga mga teleskopyo ginhimo ha Europa hadton urhi nga bahin han ika-16 nga siglo.
Gumamit ini nga mga teleskopyo hin kombinasyon han duha nga lente para himoon an mga harayo nga butang nga mas harani ngan mas dako.
An pagin hakog ngan makikalugaringon pirme nahiuupod ha aton ngan amo ini an pamatasan han pagburubligay nga kon an kadam-an makabenepisyo, pirme may-ada dugang nga makukuha ha halipot nga panahon pinaagi han paggios nga makikalugaringon
Unta, masantop han kadam-an nga mga tawo nga an ira maiha nga pinakamaopay nga opsyon amo an pagtrabaho kaupod an iba.
Damu nga mga tawo an naghihingyap nga an mga tawo mahimo bumiyahe ha usa pa nga bitoon ngan bisitahon an iba pa nga mga kalibotan, an iba nga mga tawo nahipausa kon ano an aadto ha gawas ngan an iba natoo nga an mga alien o an iba nga kinabuhi mahimo mabuhi ha iba nga planeta.
Kondi, kon mahitabo man ini, posible nga diri ini mahitabo ha maiha nga panahon. An mga bitoon nakakalat nga may-ada trilyon nga milya ha butnga han mga bitoon nga "amyaw".
Bangin usa ka adlaw, an imo mga apo ha tuhod natindog ha igbaw han usa nga alien nga kalibotan nga naghuhunahuna mahitungod han ira mga nauna nga gintikangan?
An mga hayop hinimo tikang ha damu nga mga selula. Nakaon hira hin mga butang ngan gintutunaw ini ha sulod. Kasagaran nga nakakagios an mga hayop.
An mga hayop la an may-ada utok (bisan kon diri ngatanan nga hayop may-ada; an jellyfish, pananglitan, waray utok).
An mga hayop makikit-an ha bug-os nga kalibotan. Nagbubuho hira ha tuna, nalangoy ha kadagatan, ngan nalupad ha kalangitan.
An selula amu an pinakaguti nga istruktura ngan pinakamapulsanon nga yunit han usa nga nabubuhi (nga butang) nga organismo.
An selula nagtikang ha pulong nga Latin nga cella nga nangangahulogan nga gutiay nga kwarto.
Kon kikitaon mo an mga nabubuhi nga butang ha ilarom han mikroskopyo, makikita mo nga an mga ini hinimo ha gudtiay nga mga kwadrado o bola.
Hi Robert Hooke, usa nga biologist tikang ha England, an nakakita hin gudtiay nga mga kwadrado ha cork gamit an mikroskopyo.
Baga hira hin mga kwarto. Hiya an pinakasiyahan nga tawo nga nakakita han mga patay nga selyula
An mga elemento ngan compound mahimo bumalhin tikang ha usa nga estado tikadto ha usa ngan diri nagbabag-o.
An Nitrogen sugad nga usa nga gas an may-ada la gihapon pareho nga mga kinaiya han likido nga nitrogen. An likido nga estado mas dasok kondi an mga molekula pareho la gihapon.
An tubig usa gihapon nga pananglitan. An compound nga tubig hinimo hin duha nga hydrogen atoms ngan usa nga oxygen atom.
May-ada ini pariho nga molekular nga istruktura bisan kon ini usa nga gas, likido, o solid.
Bisan kon an pisikal nga estado hini mahimo magbag-o, an kemikal nga estado hini nagpapabilin nga amo la gihapon.
An oras amo an usa nga butang nga aada ha palibot naton, ngan nakakaapekto ha ngatanan nga aton ginbubuhat, kondi makuri sabton.
An oras gin-adman han mga relihiyoso, pilosopikal, ngan sayantipiko nga mga iskolar ha sulod han yinukot nga katuigan.
Naieksperyensyahan naton an oras sugad nga usa nga serye hin mga panhitabo nga nalabay tikang ha tidaraon ngadto ha presente ngadto ha naglabay.
An oras amo gihapon an kon paonan-o naton igin-kokompara an kaihaon (kahilaba) han mga panhitabo.
Puydi nimo markahan an paglabay han panahon pinaagi ha pag-obserba ha pagbalik-balik han usa nga pauro-utro nga panhitabo. An pauro-utro nga panhitabo usa nga butang nga pauro-utro nga nahitatabo hin regular.
An mga computer yana ginagamit ha pag-manipula han mga litrato ngan video.
An sopistikado nga mga animation mahimo himoon ha mga computer, ngan an sugad hini nga klase hin animation labaw nga ginagamit ha telebisyon ngan mga pelikula.
An musika kasagaran nga ginre-rekord gamit an mga sopistikado nga computer para iproseso ngan pagtampuhon an mga tunog.
Ha maiha nga panahon durante han ikadise-noybe ngan ika-baynte nga siglo, gintoohan nga an siyahan nga mga umurukoy ha New Zealand amo an mga Maori, nga nandakop hin mga higante nga mga tamsi nga gintatawag nga moas.
An teorya nag-establisar hin ideya nga an mga Maori bumalhin tikang ha Polynesia ha usa nga Great Fleet ngan ginkuha an New Zealand tikang ha Moriori, nga nag-establisar hin usa nga agrikultural nga sosyedad.
Sugad man, an bag-o nga mga ebidensya nag-suhestyon nga an Moriori in usa nga grupo han mainland Maori nga bumalhin tikang ha New Zealand tikadto ha Isla han Chatham, nga nakahimo hin ira kalugaringon nalalain, malinawon nga kultura.
May-ada gihapon usa pa nga tribo ha mga isla han Chatham, amu ini an mga Maori nga bumalhin pahirayo ha New Zealand.
Gintawag nira an ira kalugaringon nga Moriori. May-ada nahitabo nga pipira nga mga away ngan ha urhi, napoo an Moriori
An mga indibidwal nga nahidabi ha pipira nga dekada bumulig ha aton nga dayawon an aton mga kusog ngan hilig samtang natural nga ginsususi an mga kakurian ngan bisan an mga kapakyasan.
Samtang namamati ha mga indibidwal nga nagpaangbit han ira indibidwal, pamilya, ngan organisasyonal nga mga istorya, nakakuha kita hin importante nga pagkita ha naglabay ngan pipira ha mga personalidad nga nakaimpluwensya ha maopay o maraot nga kultura han organisasyon.
Samtang an pag-intindi ha kasaysayan han usa nga tawo diri nagpapasabot ha pag-intindi han kultura, makakabulig ini bisan la ha mga tawo nga magkaada ideya kon diin hira nahiupod ha kasaysayan han organisasyon.
Samtang ginsususi an mga paglampos ngan magin maaramon ha mga kapakyasan, an mga indibidwal ngan an kabug-osan han mga nabulig nga tawo in mas halarom an nahibabaroan ha mga bili, misyon, ngan pwersa nga nagduduso han organisasyon.
Hini nga higayon, an paghunahuna ha mga naglabay nga higayon han pamatasan ha pagnegosyo ngan an mga resulta nga malampuson an nakabulig ha mga tawo nga magin abri ha mga bag-o nga kabag-ohan ngan bag-o nga direksyon para ha lokal nga simbahan.
An sugad nga mga istorya ha kalamposan nag-iban han kahadlok ha pagbag-o, samtang naghihimo hin mga positibo nga hilig ngadto ha pagbag-o ha tidaraon.
An gintarapo nga surubdan hin panhunahuna amo in mga teknik han pagsolbar hin problema nga ginuusa an magkadurudilain nga mga ideya o mga linya para makabiling hin usa ka solusyon.
An sentro hini nga panhunahuna dagmit, lohika ngan pagka husto, hasta ang pagkilala han kamatuoran, gamiton ngahaw an aada na nga mga pamaagi, pagtirok hiton impormasyon.
An pinaka importante nga hinungdan hini nga panhunahuna an: mayda usa la nga sakto nga baton. Maghunahuna ka hin duha la nga mga baton, an sakto o sayop.
Ini nga tipo han panhunahuna kaurupod hin usa nga syensya o suruklan han mga pamaagi
An mga tawo nga mayda sugad hin nga tipo ha panhunahuna mayda lohika nga panhunahuna, makaka memorya han mga subdanan, makaka solbar han mga problema ngan magtatrabaho hin sensya nga mga pagsari.
An mga tawo ha pagka-yana amo an pinaka-talentado nga species ha pagbasa han hunahuna han iba.
Karuyag sidngon nga malampuson naton nga matatagna kon ano an nakikita, gintitinguha, gintotoohan, nahihibaroan ngan ginhihingyap han iba nga mga tawo.
Kaupod hini nga mga abilidad, an pagsabot ha intensyon han iba amo an pinakaimportante. Nagtutugot ini ha aton nga resolbahon an mga posible nga diri matin-aw nga pisikal nga mga gios.
Pananglitan, kon makakita ka hin tawo nga nagbubuong hin bintana hin awto, bangin hunahunaon mo nga ginsasarihan niya nga mangawat ha awto han usa nga estranghero.
Kinahanglan hiya hukman ha iba nga paagi kon nawara niya an iya susi ha awto ngan an kalugaringon niya nga sarakyan an ginsasarihan niya sudlon.
An MRI nakabase ha usa nga physics phenomenon nga gintatawag nga nuclear magnetic resonance (NMR), nga nadiskobrehan hadton 1930s nira Felix Bloch (nagtatrabaho ha Stanford University) ngan Edward Purcell (tikang ha Harvard University).
Hini nga resonance, an magnetic field ngan mga radio wave nagigin hinungdan nga maghatag an mga atom hin gutiay nga mga signal ha radyo.
Ha tuig han 1970, nadiskobrehan ni Raymond Damadian, usa nga medikal nga doktor ngan sayantista ha pagsaliksik, an basehan para ha paggamit han magnetic resonance imaging sugad nga usa nga gamit para ha medikal nga pag-diagnose.
Paglabay hin upat ka tuig, usa nga patent an iginhatag, nga amo an pinakasiyahan nga patent ha kalibotan nga gin-isyu ha field han MRI.
Hadton 1977, nakompleto ni Dr. Damadian an pagtindog han siyahan nga "bug-os lawas" nga MRI scanner, nga gintawag niya nga "Indomitable".
An diri durungan nga komunikasyon nagdadasig hin oras para ha pamalandong ngan reaksyon ha iba.
Nagtutugot ini ha mga estudyante hin abilidad nga magtrabaho ha ira kalugaringon nga kalaksihon ngan kontrolon an kalaksihon han impormasyon ha pagtutdo.
Ha kadugangan, may-ada mas gutiay nga restriksyon ha oras nga may posibilidad ha flexible nga oras ha pagtrabaho. (Bremer, 1998)
An paggamit han Internet ngan han World Wide Web nagtutugot ha mga mag-aaram nga magkaada hin access ha impormasyon ha tanan nga panahon.
An mga estudyante pwede gihapon magpasa hin mga pakiana ha mga instruktor ha ano man nga oras han adlaw ngan laoman an mga rasonable nga mga baton, imbes nga maghulat ha sunod nga face-to-face nga katirok.
An postmodern nga diskarte ha paghibaro naghahatag hin kagawasan tikang ha kahingpitan. Waray usa nga maopay nga paagi para mahibaro.
Ha tinuod, waray bisan usa nga maopay hibaroan. An paghibaro nahitatabo ha experyensya butnga han estudyante ngan han kahibaro nga iginpresenta.
An aton eksperyensya yana ha ngatanan nga himoa-ha-imo-kalugaringon ngan pagpresenta hin impormasyon, mga palabas ha telebisyon nga nakabase ha paghibaro an nag-iilustrar hini nga punto.
Damu hinduro ha aton an nakikita an aton kalugaringon nga nagkikita hin palabas ha telebisyon nga nagpapahibaro ha aton hin usa nga proseso o eksperyensya kon diin diri kita makakaapi o mai-aplikar ito nga kahibaro.
Diri kita bisan san-o mag ooverhaul hin sarakyan, magtindog hin fountain ha aton bungsaran, bumiyahe ha Peru para susihon an kadaan nga kagub-an, o bag-uhon an balay han aton amyaw.
Salamat ha undersea fiber optic cable nga mga link ha Europe ngan broadband satellite, an Greenland konektado hin maopay ha 93% han populasyon nga may-ada access ha internet.
Am imo hotel o mga host (kon naukoy ha usa nga guesthouse o pribado nga balay) kasagaran nga may-ada wifi o usa nga PC nga nakakonekta ha internet, ngan tanan nga mga settlement may-ada internet cafe o pipira nga lokasyon nga may-ada pampubliko nga wifi.
Base han nahisgotan ha igbaw, bisan kon an pulong nga "Eskimo" nagpapabilin nga ginkakarawat ha United States, ginkokonsiderar ini nga nakakainsulto han kadam-an nga mga tawo nga diri taga US Arctic, labi na ha Canada.
Samtang mababatian nimo ini nga pulong nga ginagamit han mga umurukoy ha Greenland, kinahanglan likayan han mga langyaw an paggamit hini.
Gintatawag han mga lumad nga mga umurukoy ha Greenland an ira kalugaringon nga Inuit ha Canada ngan Kalaalleq (plural Kalaallit), nga Greenlander ha Greenland.
An krimen ngan diri maopay nga pagtagad ha mga langyaw, haros diri kilala ha Greenland. Bisan ha mga bungto, waray "masamok nga mga lugar."
An matugnaw nga panahon bangin amo la an tinuod nga peligro nga aatubangon han mga diri andam.
Kon mabisita ka ha Greenland ha matugnaw nga panahon (ha pagkonsidera nga mas hirayo an imo kakadtoan ha norte, mas magigin matunaw ini), importante nga magdara hin igo nga mapaso nga bado.
An maiha nga mga adlaw ha katpaso mahimo magdara hin mga problema ha pagkaada hin sakto nga katurog ngan mga nahidadabi nga isyu ha kahimsog.
Durante han katpaso, mag-ikmat gihapon ha mga Nordic nga lamok. Bisan man kon diri hira nagdadara hin ano man nga mga sakit, mahimo hira magin nakakairita.
Samtang an ekonomiya han San Francisco nakalambigit hini ha pagigin world-class nga tourist attraction, an ekonomiya hini magkadurodilain.
An pinakadaku nga sektor han trabaho amo an mga propesyonal nga serbisyo, gobyerno, pinansyal, pakigbalyuay, ngan turismo.
An kasagaran nga paghulagway hini ha musika, mga pelikula, literatura ngan popular nga kultura nakabulig para makilala an siyudad ngan an mga landmark hini ha bug-os nga kalibotan.
An San Francisco nakahimo hin usa nga daku nga imprastraktura han turista nga may-ada damu nga mga hotel, restaurant, ngan nangunguna nga mga pasilidad ha kombensyon.
An San Francisco usa gihapon ha mga pinakamaupay nga lugar ha nasud para ha iba pa nga luto ha Asia: Korean, Thai, Indian, ngan Japanese.
An pagbiyahe ha Walt Disney World nagrerepresenta hin daku nga pagbiyahe para ha damu nga pamilya nga Amerikano.
Kaupod ha "tipikal" nga pagbisita nag-uupod ha paglupad ngadto ha Orlando International Airport, pagsakay hin bus ngadto ha usa nga on-site Disney hotel, paghatag hin usa ka semana nga diri nabaya ha Disney property, ngan pag-uli.
May-ada waray kataposan nga posible nga mga pagkaiba-iba, pero nagpapabilin ini kon ano an karuyag sidngon han kadam-an ha mga tawo kon gin-uuroistoryahan nira an "pagkadto ha Disney World".
Damu nga mga ticket nga ginbabaligya online pinaagi ha mga website han auction sugad han eBay o Craiglist an partial nga ginagamit ha mga multi-day park-hopper nga mga ticket.
Bisan kon usa ini nga komon nga aktibidad, diri ini igintutugot han Disney: an mga ticket dire puydi igbalhin.
Nagkikinahanglan hin permiso ha gintikangan nga nasud an bisan ano nga pagkamping ha ubos han ligid han Grand Canyon.
Limitado la an mga permiso basi maprotektahan an canyon, ngan magigin available ito ha siyahan nga adlaw han bulan, upat ka bulan ugsa han pagtikang nga bulan.
Sanglit, magkakamay-ada permiso ha gintikangan nga nasud para bisan ano nga petsa ha pagtikang han Mayo nga magagamit ha Enero 1.
An espasyo para han pinakasikat nga mga lugar, sugad han Bright Angel Campground nga sapit han Phantom Ranch, kaurugan ginpuno han mga hangyo nga nakarawat han siyahan nga petsa nga nag-abri hira para hin mga reserbasyon.
May-ada la limitado nga mga permiso an naka reserba para ha mga walk-in nga mga hangyo nga magagamit ha paagi nga an siyahan nga makadto amo an siyahan nga maseserbihan nga basehan.
An pagsulod ha Timog Africa pinaagi hin awto usa nga urusahon nga paagi para makita an ngatanan nga katahom han rehiyon sugad man para makakadto ha mga lugar nga harayo ha mga normal nga ruta han turista.
Mahihimo ini ha usa nga normal nga awto nga may mabinantayon nga pagplano kondi an usa nga 4x4 an labaw nga iginpapagamit ngan damu nga mga lokasyon an makakadtoan la hin usa nga hitaas nga base hin kaliding nga 4x4.
Hinumdumi nga samtang nagpaplano nga bisan kon marig-on an Timog Africa diri tanan nga kahirani nga nasud marig-on.
An mga ginkikinahanglan ngan gastos ha visa magkadurodilain ha kada nasud ngan apektado han nasud nga gintikangan nimo.
An kada nasud may-ada gihapon naiiba nga balaud nga nagkikinahanglan kon ano nga mga pan-emerhensya nga gamit an kinahanglan aada ha sulod han awto.
An Victoria Falls usa nga bungto ha weste nga bahin han Zimbabwe, ha kaluyo han paultan tikang ha Livingstone, Zambia, ngan hirani ha Botswana.
Makikit-an dayon an bungto ha sapit han falls, ngan amo ini hira an nangunguna nga atraksyon, kondi ini nga sikat nga destinasyon han turista naghahatag ha pariho nga nagbibiling hin adventure ngan mga namamasyada hin damu ka beses para ha mas maiha nga pag-ukoy.
Kon kat-uran (Nobyembre kutob Marso), nahitaas an kadamu han tubig ngan mas nagigin dramatic an Falls.
Gingagarantiya nga mahuhulos ka kon matabok ka ha tulay o maglalakat ha mga agianan nga paliku-liko harani ha Falls.
Ha luyo nga bahin, sigurado ini tungod kay an kadamu han tubig hitaas hinduro nga an imo pagkita ha aktuwal nga Falls matatabunan - han ngatanan nga tubig!
Lubongan han Tutankhamun (KV62). Bangin an KV62 an pinakasikat ha mga lubnganan ha Valley, kon diin nahitabo an pagdiskubre ni Howard Carter hadton 1922 hin haros bug-os nga paglubong han bata nga hadi.
Kon ikokompara ha kadam-an nga iba pa nga mga hadianon nga lubnganan, bisan pa man, an lubnganan han Tutankhamun haros diri maopay bisitahon, sugad nga gutiay ngan may-ada limitado nga dekorasyon.
Madidismaya an bisan hin-o nga interesado nga makakita hin ebidensya han distroso han mummy nga ginhimo durante ha mga pagsari nga kuhaon ito ha lungon, tungod kay an ulo ngan abaga la an makikit-an.
An mga mag-opay nga karikohan han lubnganan waray na dida, kondi iginbalhin ngadto ha Egyptian Museum ha Cairo.
Mas maopay nga maggahin hin oras ha iba pa nga lugar an mga bisita nga may-ada la limitado nga oras.
An Phnom Krom, 12 km timog-kanluran han Siem Reap. Ini nga templo ha igbaw han bungtod igintukod ha kataposan han ika-9 nga siglo, durante han paghadi ni Hadi Yasovarman.
An masirom nga palibot han templo ngan an kiritaon ha igbaw han Tonle Sap lake ginhihimo nga sulit an pagsaka ha bungtod.
An pagbisita ha site mahimo magin kombenyente nga pag-urusahon kaupod an usa nga biyahe ha baluto ngadto ha lanaw.
An Angkor Pass kinahanglan para makasulod ha templo sanglit ayaw kalimot ha pagdara han iyo passport kon nakadto ha Tonle Sap.
An Jerusalem amo an capital ngan pinakadaku nga syudad han Israel, bisan pa kon diri ginkikilala han kadam-an ha iba nga mga nasud ngan han United Nations sugad nga kapital han Israel.
An kadaan nga syudad ha Judean Hills may-ada nakakadani nga kasaysayan nga nagsasakop ha yinukot nga katuigan.
Baraan an syudad ha tulo nga monoteistiko nga relihiyon - Hudaismo, Kristiyanismo ngan Islam, ngan nagseserbi sugad nga sentro han espirituwal, relihiyoso, ngan kultural.
Tungod ha relihiyoso nga importansya han syudad, ngan ha partikular an damu nga mga site han lugar han Daan nga Syudad, an Jerusalem usa ha mga nangunguna nga destinasyon han turista ha Israel.
An Jerusalem may-ada damu nga makasaysayan, arkeolohiko ngan kultural nga mga site, kaupod an maanyag ngan matawo nga mga shopping center, mga café, ngan mga restaurant.
Ginkikinahanglan han Ecuador nga an mga molupyo ha Cuba makakarawat hin surat han imbitasyon ugsa sumulod ha Ecuador ha pinaagi han mga internasyonal nga paluparan o mga frontier admission point.
Ini nga surat kinahanglan nga himoon nga legal han Ecuadorian Ministry of Foreign Affairs, ngan sumunod ha pipira nga mga kinahanglanon.
Ini nga mga kinahanglanon igindisenyo para maghatag hin usa nga organisado nga paagi hin pagbalhin ha butnga han duha nga nasud.
An mga molupyo ha Cuba nga may-ada green card ha US kinahanglan bumisita ha Ecuadorian Consulate para makakuha hin exemption hini nga mga panginahanglan.
An imo pasaporte kinahanglan magin valid hin diri maminos 6 ka bulan lampas ha mga petsa han imo pagbiyahe. Kinahanglan an usa nga round/onward trip ticket para pamatud-an an kaihaon han imo pag-ukoy.
An mga tour mas barato para ha mas daku nga grupo, amo nga kon nag-uusahan ka la o kaupod an usa la nga sangkay, sarihi an pakigkilala ha iba nga tawo ngan paghimo hin grupo hin upat tubtob ha unom para ha mas barato nga sukot ha kada tawo.
Kondi, diri gud ini dapat magin gawas ha imo kabaraka, tungod kay gintatarampo an kasagaran nga mga turista para punoon an mga sarakyan.
Baga ini hin usa nga paagi ha panguwat ha mga tawo ha pagtoo nga kinahanglan pa nira magbayad hin sobra.
Nalabaw ha igbaw han norte nga katapusan han Machu Picchu ini nga bakilid nga bukid, kasagaran nga amo an backdrop han damu nga litrato han mga kagubaan.
Baga ini hin makaharadlok kitaon tikang ha ubos, ngan bakilid ini ngan makuri sak-on, pero kasagaran nga an mas magasa nga tawo makakahimo pagkadto hini ha sulod hin mga 45 ka minutos.
An tamakan nga mga bato iginlatag ha kahilab-an han kadam-an nga aragian, ngan ha mas bakilid nga mga bahin, an mga bakal nga kable naghahatag hin suporta nga handrail.
Hini nga pagkayakan, laomi nga maubosan ka hin gininhawa, ngan pag-ikmat ha mas bakilid nga mga bahin, labi na kon hulos, tungod kay puydi ini tumigda pag-delikado.
May-ada gutiay nga kweba nga hirani ha igbaw nga kinahanglan maagian, medyo hamubo ini ngan medyo huot.
An pagkita han mga lugar ngan wildlife han Galapagos mas maopay buhaton pinaagi hin sakayan, sugad han ginhimo ni Charles Darwin hadton 1835.
Sobra ha 60 nga cruise ship an umagi ha katubigan han Galapagos - nga may-ada kadaku tikang ha 8 ngada ha 100 nga pasahero.
Kadam-an han mga tawo an abanse nga nag-bobook han ira pwesto (tungod nga an mga sakayan kasagaran nga puno ha panahon durante han high season).
Siguradoha nga an ahente kon diin ka nag-book usa nga espesyalista ha Galapagos nga may-ada takos nga kahibaro ha magkadurodilain nga klase hin mga barko.
Sisiguraduhon hini nga an imo mga partikular nga interes ngan/o mga limitasyon nahiaangay ha barko nga kaangayan ha ira.
Ugsa umabot an mga Espanyol hadton ika-16 nga siglo, an norte han Chile aada ha ilarom han pagmando han Inca samtang an mga lumad nga Araucanians (Mapuche) nag-ukoy ha butnga ngan timog Chile.
An Mapuche usa gihapon han mga kataposan nga independente nga grupo han mga lumad nga Amerikano, nga waray bug-os nga makuha ha pagmando han Espanyol nga pinulongan tubtob matapos an kagawasan han Chile.
Bisan kon igindeklara han Chile an kagawasan hadton 1810 (ha butnga han mga girra han Napoleoniko nga nagbilin ha Espanya nga waray nagana nga sentral nga pagmando ha sulod han pipira ka tuig), an ginhukman nga kadaogan kontra ha mga Espanyol waray makab-ot tubtob han 1818.
An Dominican Republic (Spanish: Republica Dominicana) in usa nga nasud ha Carribean nga nag-ookupar ha este nga katunga han isla han Hispaniola, nga may kabahinan ha Haiti.
Labot la ha mga baybayon nga busag an baras ngan mahusay nga kabukiran, an nasud usa gihap nga urukyan han pinaka daan nga syudad han Europa ha bahin han America, nga yana parte na han Santo Domingo.
An mga Tainos ngan Caribes an siyahan nga nag-ukoy ha isla. An mga Caribes nagyayakan hin Arawakan nga pinulongan nga umabot tikang pa ha sulod han 10,000 BCE.
Ha sulod hin pira ka halipot nga mga katuigan kahuman umabot an European nga mga eksplorador, gin-ibanan hin dako han Espanyol nga mga mananakop an populasyon han Tainos.
Base ha Fray Bartolome de las Casas (Tratado de las Indias) ha kabutngaan han 1492 ngan 1498, an mga mananakop han Spanish nakapatay hin mga 100,000 ka Tainos.
Jardín de la Unión. Ini nga espasyo igintindog sugad nga abrido nga lugar para ha usa nga kumbento hadton ika-17 nga siglo, kon diin an Templo de San Diego an nag-uusahan nga nakatalwas nga building.
Ginhimo na ini yana sugad nga butnga nga plaza, ngan pirme may-ada damu nga butang nga nahitatabo, adlaw ngan gab-i.
May-ada pipira nga mga restaurant nga nakapalibot ha hardin, ngan ha kulop ngan gab-i may-ada mga libre nga konsyerto nga pirme ginhahatag tikang ha butnga nga gazebo.
Callejon del Beso (Alley of the Kiss). Duha nga balkonahe nga magkabulag la hin 69 ka sentimetro amo an urukyan han usa nga kadaan nga istorya han gugma.
Para ha pipira nga sentimos, igsasaysay ha iyo han pipira nga kabataan an istorya.
An Bowen Island usa nga sikat nga day trip o weekend excursion nga nagtatanyag hin kayaking, hiking, mga paralitan, restaurant, ngan damu pa.
Ini nga tinuod nga komunidad makikit-an ha Howe Sound ha gawas la han Vancouver, ngan madali la ma-access pinaagi han mga naka-iskedyul nga water taxi nga nabaya ha Granville Island ha downtown Vancouver.
Para ha mga maruruyagon ha mga aktibidad ha gawas, kinahanglanon an pagbaktas ha Sea to Sky corridor.
An Whistler (1.5 oras nga biyahe tikang ha Vancouver) mahal kondi kilala tungod ha 2010 Winter Olympics.
Ha kathagkot, i-enjoy an pipira ha mga pinakamaopay nga skiing ha North America, ngan ha katpaso sarihi an pipira nga tinuod nga mountain biking.
An mga permiso kinahanglan nakareserba hin abanse. Kinahanglan may-ada ka permiso para makahuron ka mag gab-i ha Sirena.
An Sirena an amo la nga istasyon han ranger nga nagtatanyag hin dormitoryo nga puydi ukyan ngan mapaso nga pagkaon sugad nga kadugangan ha kamping. An La Leona, San Pedrillo, ngan Los Patos nagtatanyag la hin kamping nga waray serbisyo ha pagkaon.
Posible nga makakuha ka hin permiso ha parke hin direkta tikang ha Ranger Station ha Puerto Jiménez, kondi diri hira nakarawat hin mga credit card
An Park Service (MINAE) diri naghahatag hin mga permiso ha parke hin abanse hin sobra usa ka bulan ha ginlalaoman nga pag-abot.
Nagtatanyag an CafeNet El Sol hin serbisyo ha pagpareserba ha bayad nga US$30 o $10 para ha usa ka adlaw nga pass; an mga detalye aadto ha ira pahina han Corcovado.
An Cook Islands usa nga isla nga nasud nga may-ada libre nga pakig-upod ha New Zealand, nga nahamumutang ha Polynesia, ha butnga han South Pacific Ocean.
Usa ini nga arkipelago nga may ada 15 nga mga isla nga nagsarang ha 2.2 ka milyon km2 han kadagatan.
Ha pareho nga time zone sugad han Hawaii, an mga isla usahay nga ginhuhunahuna sugad nga "Hawaii down under".
Bisan kon mas gutiay, nagpapahinumdom ini ha pipira nga lagas nga bisita han Hawaii ugsa pa an estado nga waray an ngatanan han dagku nga mga hotel para ha turista ngan iba pa nga kauswagan.
An Cook Islands waray bisan usa nga bungto kondi ginkokompwesto ini hin 15 nga magkadurodilain nga isla. An mga nangunguna amo an Rarotonga ngan Aitutaki.
Ha mauswagon nga mga nasud yana, an paghatag hin deluxe nga higdaan ngan mga pamahaw ginpahitaas ha usa nga klase hin art-form.
Ha igbaw nga kataposan, matin-aw nga nagkokompetensya an mga B&B ha duha nga nangunguna nga butang: higdaan ngan pamahaw.
Sumala hini, ha pinakamaopay ito nga mga establisyimento nga mahimo mabilngan han usa nga may pinakamaopay nga higdaan, bangin usa nga hinimo ha kamot nga kobrekama o usa nga antigo nga higdaan.
Pwede iupod ha pamahaw an seasonal nga mga delight han rehiyon o an espesyal nga linuto han nananagbalay.
An kahimtang mahimo nga usa nga makasaysayan nga kadaan nga building nga may-ada mga antigo nga mga gamit, ginpahusay nga bungsaran ngan usa nga swimming pool.
An pagsakay ha kalugaringon nimo nga sarakyan ngan paglarga ha usa nga hilaba nga byahe natural nga nakakadani tungod han pagin simple hini.
Diri pariho han dagku nga sarakyan, bangin pamilyar ka na ha pagdrive han imo sarakyan ngan maaram ka kon ano an mga limitasyon hini.
An pag set-up hin usa nga tolda ha pribado nga panag-iya o ha usa nga bungto ano man kadaku madagmit la makadani hin diri karuyag nga atensyon.
Ha laktod nga istorya, an paggamit han imo sarakyan usa nga maopay nga paagi para makabiyahe ha karsada kondi talagsa la nga magagamit mismo para "magkamping".
Posible an pagkamping ha sarakyan kon may-ada ka daku nga minivan, SUV, Sedan o Station Wagon nga may-ada mga lingkuran nga napahigda.
An pipira nga mga hotel may-ada panurundon tikang ha bulawan nga panahon han mga steam railway ngan mga kadagatan nga liner; ugsa an Ikaduha nga Girra ha Kalibotan, hadton ika-19 o syahan nga bahin han ika-20 nga siglo.
Ini nga mga hotel amo an gin-uukyan han mga riko ngan sikat hadto, ngan kasagaran nga nagkaada fine dining ngan nightlife.
Bahin gihapon han ira karakter an mga kadaan nga uso nga mga gamit, an kakulangan han kabag-ohan nga mga butang, ngan an sigurado nga katahom han pagkakadaan hini.
Bisan kon hira kasagaran nga pribado nga panag-iya, nakarawat la gihapon hira hin mga bisita nga mga pangulo han estado ngan iba pa nga mga dignitaryo.
An usa nga biyahero nga may-ada damu nga kwarta mahimo ikonsidera an usa nga libot ha kalibotan nga flight, nga nahabulag ha damu nga mga pag-ukoy hini nga mga hotel.
An hospitality exchange network amo an organisasyon nga nagkokonekta han mga biyahero ngadto ha mga lokal ha mga syudad nga ira bibisitahon.
An pagbulig hito nga network kasagaran nga nanginahanglan la hin pagkompleto hin online form; bisan kon nagtatanyag o nanginginahanglan hin kadugangan nga pamatuod an pipira nga network.
An usa nga listahan han mga available nga host iginhahatag bisan ha print ngan/o online, kon usahay may-ada mga reference ngan review han iba nga mga biyahero.
Igintindog an Couchsurfing hadton Enero 2004 kahuman makabiling hin barato nga flight tikadto ha Iceland an computer programmer nga hi Casey Fenton kondi waray lugar nga mauukyan.
Nag-email hiya ha mga estudyante ha lokal nga unibersidad ngan nakakarawat hin damu nga ihap hin mga tanyag para ha libre nga akomodasyon.
An mga hostel amo an nangunguna nga nagtatagana ha mga batan-on - an tipikal nga bisita aada ha ira twenties - kondi kasagaran nga makakakita ka gihapon hin mga hamtong nga biyahero didto.
An mga pamilya nga may-ada mga kabataan usa nga talagsaon nga kiritaon, kondi gintutugotan hira han pipira nga hostel ha mga pribado nga kwarto.
An syudad han Beijing ha China amo an magigin host nga syudad han Olympic Winter Games ha 2022, nga maghihimo hini nga syahan nga syudad nga mag-hohost han pareho nga summer ngan winter Olympics.
An Beijing an magho-host han mga seremonya ha pag-abri ngan pagsara ngan an mga panhitabo ha ice ha sulod.
An iba pa nga mga skiing event pagbubuhaton ha Taizichengski area ha ZHangjiakou, mga 220 km (140 milya) tikang ha Beijing.
Kadam-an nga mga templo may-ada Tinuig nga pyesta tikang ha kataposan han Nobyembre tubtob ha kabutngaan han Mayo, nga nag-iiba sumala ha tinuig nga kalendaryo han kada templo.
Kadam-an han mga pyesta han templo ginsasaurog sugad nga bahin han anibersaryo han templo o katawo han namumuno nga diyos o bisan ano nga iba pa nga daku nga panhitabo may kalabotan ha templo.
An mga pyesta ha templo han Kerala duro ka makaruruyag kitaon, nga may regular nga prusisyon han mga gin-adornohan nga mga elepante, orkestra han templo ngan iba pa nga mga kapistahan.
An A World's Fair (kasagaran nga gintatawag nga World Exposition, o simple nga Expo) usa nga daku nga internasyonal nga pagsaurog hin mga art ngan science.
An mga kaapi nga nasud nagpapakita hin artistic ngan pan-edukasyon nga mga display ha mga nasyonal nga pavilion para ipakita an mga isyu ha kalibotan o an kultura ngan kasaysayan han ira nasud.
An International Horticultural Expositions amo an mga espesyal nga panhitabo nga nagpapakita hin mga display hin bukad, botanical garden ngan anuman nga butang nga may kalabotan ha mga tanom.
Bisan kon ha teorya mahimo hira mahitabo kada tuig (tubtob nga hira aadto ha magkadurodilain nga nasud), diri ini ginbubuhat.
Ini nga mga panhitabo kasagaran nga nag-iiha ha bisan diin butnga han tulo ngan unom ka bulan, ngan ginhihimo ha mga lugar nga diri maubos ha 50 ka ektarya.
May-ada damu nga magkadurodilain nga mga format han pelikula nga gingamit ha naglabay nga katuigan. An standard nga 35 mm nga pelikula (36 by 24 mm negative) an pinakakomon.
Kasagaran nga madagmit la ini mapuno kon maubusan ka, ngan naghahatag hin resolution nga haros maipapareho ha DSLR yana.
Nagamit an pipira nga medium-format nga film camera hin 6 by 6 cm nga format, mas tukma nga 56 by 56 mm negative.
Naghahatag ini hin resolution nga haros upat ka beses kontra ha negative nga 35 mm (3136 mm2 kontra han 864).
An Wildlife amo an pinaka-makaarayat nga motif para ha usa nga retratista, ngan nanginginahanglan hin kombinasyon hin swerte, pasensya, eksperyensya ngan maopay nga kagamitan.
An wildlife photography kasagaran nga ginbabalewaray, kondi sugad han photography ha kabug-osan, an usa nga litrato may bili hin usa ka yukot nga mga pulong.
Kasagaran nga nanginginahanglan hin hilaba nga telephoto lens an wildlife photography, bisan pa an mga butang sugad han usa ka grupo han mga tamsi o usa ka gutiay nga linarang nanginginahanglan hin iba nga mga lens.
Damu nga mga kakaiba nga hayop an makuri bilngon, ngan an mga parke usahay may-ada mga surundon mahitungod ha pagkuha hin mga litrato para ha komersyal nga panuyoan.
Bangin maawod o magin agresibo an mga mabangis nga hayop. An palibot mahimo magin matugnaw, mapaso, o kon diri man kaaway.
An kalibotan may-ada sobra ha 5,000 nga magkadurodilain nga mga pinulongan, kaupod na an sobra baynte nga may-ada 50 milyon o sobra pa nga mga magyarakan.
An mga nakasurat nga pulong kasagaran nga mas madagmit gihapon intindihon kontra ha mga yinakan nga pulong. Tinuod ini labi na ha mga address nga kasagaran makuri luwason hin matin-aw.
Damu nga bug-os nga nasud an maopay mag-English, ngan ha damu pa mahimo nimo laoman an usa nga limitado nga kahibaro - labi na ha mga mas batan-on.
Handurawa, kon mahimo mo, an usa nga Mancunian, Bostonian, Jamaican ngan Sydneysider nga nalingkod ha palibot han usa nga lamesa nga nangingiklop ha usa nga restaurant ha Toronto.
Naghahanduraw hira ha usa-kag-usa hin mga istorya tikang ha ira mga lugar nga natawhan, nga nagyayakan ha ira kakaiba nga mga accent ngan lokal nga argot.
An pagpalit hin pagkaon ha mga supermarket kasagaran nga amo an pinakabarato nga paagi para makakaon. Kon waray mga higayon ha pagluto, an mga pagpipilian limitado ha nakaandam na nga pagkaon.
Nagtitikadamu an mga supermarket nga nakakuha hin magkadurodilain nga mga andam na nga pagkaon. An pipira naghahatag pa ngani hin microwave oven o iba pa nga paagi para pasuon an pagkaon.
Ha pipira nga nasud o klase hin mga tindahan, may-ada bisan usa nga on-site nga restaurant, kasagaran medyo diri pormal ngan may barato nga presyo.
Paghimo ngan pagdara hin mga kopya han imo patakaran ngan mga detalye ha pagkontak ha imo insurer.
Kinahanglan nira ipakita an email address han insurer ngan mga internasyonal nga numero han telepono para ha sagdon/awtorisasyon ngan paghimo hin mga claims.
Pagkaada hin usa pa nga kopya ha imo bagahe ngan online (i-email ha imo kalugaringon nga may kaupod nga attachment o nakabutang ha "cloud").
Kon nabiyahe kaupod an usa nga laptop o tablet, paghimos hin usa nga kopya ha memory o disc hini (nga ma-aaccess bisan waray internet).
Paghatag gihapon hin mga kopya han patakaran/kontrata ha mga kaupod ha pagbiyahe ngan kapamilya o mga sangkay ha balay nga andam bumulig.
An Moose (kilala gihapon sugad nga elk) diri kinaiya an pagin agresibo, kondi dedepensahan nira an ira kalugaringon kon makabati hira hin usa nga hulga.
Kon diri nakikita han mga tawo an moose sugad nga potensyal nga peligroso, bangin hira humirani hinduro ngan ibutang an ira kalugaringon ha risgo.
Inom hin makahurubog nga irimnon ha kasadangan. Magkadurodilain an epekto han alkohol ha ngatanan, ngan an paghibaro han imo limitasyon imporante hinduro.
An mga posible nga maiha nga epekto ha kahimsog tikang ha sobra nga pag-inom mahimo mag-upod hin kadaot han atay ngan magin an pagkabuta ngan kamatay. An potensyal nga peligro nahitaas kon nainom hin ilegal nga hinimo nga irimnon.
An mga ilegal nga espiritu mahimo magkaada hin magkadurodilain nga peligroso nga mga hugaw kaupod an methanol, nga mahimo magin hinungdan hin pagkabuta o kamatayon bisan ha gutiay nga dosis.
Mahimo magin mas barato an mga salamin ha mata ha langyaw nga nasud, labi na ha mga nasud nga hamubo an kita kon diin mas hamubo an gasto ha pagtrabaho.
Ikonsidera an pagkuha hin eksaminasyon ha mata ha balay, labi na kon lakip ini han insurance, ngan dad-a an reseta para i-file ha bisan diin.
Mahimo magkaada hin duha nga problema an mga high-end nga brand-name nga mga frame nga available hito nga mga lugar; an pipira mahimo mga peke, ngan an mga tinuod nga imported bangin magin mas mahal kontra ha balay.
An kape amo an usa ha pinaka-ginbabaligya nga paraliton ha kalibotan, ngan bangin makabiling ka hin damu nga klase ha imo urukyan nga rehiyon.
Bisan pa hini, damu an talagsaon nga pamaagi han pag-inom hin kape ha bug-os nga kalibotan nga sadang maeksperyensyahan.
An canyoning (o: canyoneering) amo an pagkadto ha ilarom han canyon, nga diri ngani uga o puno hin tubig.
Gintampo han canyoning an mga elemento han paglangoy, pagsaka ngan pagpitik -- kondi nanginginahanglan la ini hin medyo gutiay nga pagbansay o pisikal nga porma para makagtikang (kompara ha rock climbing, scuba diving o alpine skiing, pananglitan).
An hiking amo an usa nga panggawas nga aktibidad nga nag-uupod hin paglakat ha mga natural nga palibot, kasagaran ha mga hiking trail.
Nahiuupod ha day hiking an mga distansya nga waray pa usa ka milya tikang ha mas hilaba nga distansya nga mahimo makobrehan ha usa ka adlaw.
Para ha usa ka adlaw nga paglakat ha usa nga madali laktan nga dalan, kinahanglan hin gutiay nga preparasyon ngan an hin-o man nga saktohay la nga magasa nga tawo mahimo mag-enjoy hini.
An mga pamilya nga may gudtiay nga kabataan mahimo manginahanglan hin mas labaw pa nga mga pagpangandam, kondi an usa ka adlaw ha gawas madali la magin posible bisan kon may-ada mga puya ngan pre-school nga kabataan.
Ha internasyonal, may-ada harani ha 200 nga nadalagan nga mga organisasyon ha pag-tour. Kadam-an ha ira nagana hin independente.
An kasaliwan han Global Running Tours, an Go Running Tours nag-network hin mga dosena nga mga sightrunning provider ha upat nga kontinente.
Nag-ugat ha kanan Barcelona Running Tours Barcelona ngan kanan Copenhagen Running Copenhagen, madagmit ini nga gin-apihan han Running Tours Prague nga nakabase ha Prague ngan iba pa.
Damu nga mga butang an kinahanglan nimo igkonsidera ugsa ngan kon nabiyahe ka ha usa nga lugar.
Kon nabiyahe ka, laomi nga an mga butang diri magigin pariho ha kon ano hira ha "iyo balay". An mga pamatasan, balaud, pagkaon, trapiko, urukyan, mga suruklan, yinaknan ngan damu pa naiiba ha pipira nga bahin kon diin ka naukoy. 
Usa ini nga butang nga kinahanglan nimo hinumduman pirme, para malikayan an pagkadismaya o bangin bisan an diri pagkaruyag ha mga lokal nga paagi ha pagbuhat han mga butang.
An mga ahensya ha pagbiyahe aada ha palibot tikang pa han ika-19 nga siglo. An usa nga ahente ha pagbiyahe kasagaran nga usa nga maopay nga opsyon para ha usa nga pagbiyahe nga labaw pa ha naglabay nga eksperyensya han usa nga biyahero ha kinaiya, kultura, yinaknan, o mga nasud nga ubos an kita.
Bisan kon andam kumarawat an kadam-an nga mga ahensya hin kadam-an ha mga regular nga pagpareserba, damu nga mga ahente an espesyalista ha mga partikular nga klase hin pagbiyahe nga uyon ha budget o destinasyon.
Bangin mas maopay nga gumamit hin usa nga ahente nga pirme nagrereserba hin mga kapariho han imo mga biyahe.
Kitaa kon ano nga mga biyahe an gin-aaghat han ahente, bisan kon ha usa nga website man o ha usa nga bintana han tindahan.
Kon karuyag nimo makita an kalibotan hin barato, para ha panginahanglan, istilo han kinabuhi o pag-ayat, may pipira nga paagi para himoon ini.
Kasagaran, nahuhulog ini ha duha nga kategorya: Magtrabaho samtang nabiyahe ka o sarihi ngan limitahi an imo mga gasto. Nakapokus ini nga artikulo ha urhi.
Para hadton mga andam magsakripisyo hin kahayahay, oras ngan pagtagna nga paubson an mga gasto hirani ha zero, kitaa an minimum nga budget ha pagbiyahe.
An sagdon naghuhunahuna nga an mga biyahero diri nangawat, natalapas, nakiapi ha ilegal nga paralitan, nanlilimos, o kon diri man ginpapahimulsan an iba nga tawo para ha ira kalugaringon nga kapulsanan.
An usa nga immigration checkpoint amo an kasagaran nga syahan nga hunongan nimo kon nalusad tikang ha usa nga eroplano, usa nga barko, o iba nga sarakyan.
Ha pipira nga mga cross-border nga tren, an mga inspeksyon ginhihimo ha nadalagan nga tren ngan kinahanglan may-ada ka valid ID kon nasakay ha usa hito nga mga tren.
Ha mga night sleeper train, an mga pasaporte mahimo kolektahon han konduktor para diri madisturbo an imo pagkaturog.
An pagparehistro usa nga kadugangan nga ginkikinahanglan para ha proseso han visa. Ha pipira nga nasud, kinahanglan nimo irehistro an imo presensya ngan address kon diin ka maukoy ha mga lokal nga awtoridad.
Bangin ini manginahanglan hin pagsurat ha usa nga porma ha lokal nga pulisya o usa nga pagbisita ha mga opisina han imigrasyon.
Ha damu nga nasud nga may sugad nga balaud, an lokal nga mga hotel an nakapot ha pagparehistro (siguradoha nga mamakiana).
Ha iba nga mga kaso, an mga naukoy la ha gawas han mga tourist accomodation an kinahanglan magparehistro. Sugad man, ginhihimo hini nga mas diri klaro an balaud, amo nga hibaroi anay nga daan.
An arkitektura nahidadabi ha disenyo ngan pagtukod hin mga building. An arkitektura han usa nga lugar kasagaran nga usa nga atraksyon han turista ha kalugaringon hini nga katungod.
Damu nga mga building an maghusay kitaon ngan an kiritaon tikang ha usa nga hitaas nga building o tikang ha usa nga maopay nga posisyon ha bintana mahimo magin usa nga mahusay nga kiritaon.
Daku an paghidabi han arkitektura ha iba pa nga larangan kaupod na an pagplano han syudad, civil engineering, decorative arts, disenyo ha sulod ngan disenyo han landscape.
Tungod ha kon ano kahirayo an mga pueblo, diri ka makakakita hin daku nga kantidad hin nightlife hin diri nabiyahe ngadto ha Albuquerque o Santa Fe.
Sugad man, haros tanan ha mga casino nga nakalista ha igbaw nagseserbi hin mga irimnon, ngan an pipira ha ira naghahatag hin kaliawan nga may name-brand (nangunguna an mga daku nga casino nga nakapalibot ha Albuquerque ngan Santa Fe).
Pag-ikmat: an mga bar ha gutiay nga bungto dinhi diri pirme maopay nga lugar para tumambay an tagagawas-ha-estado nga bisita.
Para ha usa nga butang, an norte nga New Mexico may-ada daku nga problema ha pagdrive hin hubog, ngan an konsentrasyon han mga hubog nga driver hitaas nga hirani ha mga bar ha gutiay nga bungto.
An mga diri ginkakaruyag nga mural o scribble kilala sugad nga graffiti.
Bisan kon hirayo ini ha moderno nga panhitabo, an kadam-an nga mga tawo gindadabi ini ha mga kabataan nga gindadaot an panpubliko nga panag-iya gamit an spray paint.
Sugad man, yana nga mga adlaw may-ada establisado nga mga graffiti artist, mga graffiti event ngan "legal" nga mga pader. An mga graffiti painting hini nga konteksto kasagaran nga puropareho ha mga artwork kontra ha diri nababasahan nga mga tag. 
An paglabay han boomerang usa nga popular nga skill nga karuyag mahibaroan han damu nga mga turista.
Kon karuyag nimo mahibaro paglabay hin boomerang nga mabalik ha imo kamot, siguradoha nga may-ada ka kaangayan nga boomerang para ha pagbalik.
Kadam-an nga mga boomerang nga aada ha Austalia ha pagkatinuod an diri nabalik. Mas maopay para ha mga nagtitikang pala nga diri magsari ha paglabay kon mahangin
An Hangi Meal ginluluto ha usa nga mapaso nga buho ha tuna.
An buho mahimo pasuon gamit an mga mapaso nga bato tikang ha kalayo, o ha pipira nga mga lugar an kapaso ha geothermal ginhihimo nga natural nga mapaso an mga lugar ha tuna.
An hangi kasagaran nga ginagamit ha pagluto hin usa nga tradisyonal nga pangiklop ha litson nga istilo.
Damu nga mga lugar ha Rotorua an nagtatanyag hin geothermal nga hangi, samtang an iba pa nga hangi mahimo masarihan ha Christchurch, Wellington ngan ha iba pa nga dapit.
An MetroRail may-ada duha nga klase hin mga commuter train ha sulod ngan palibot han Cape Town: MetroPlus (gintatawag gihapon nga First Class ngan Metro (gintatawag nga Third Class).
An MetroPlus mas komportable ngan diri duro ka huruot kondi medyo mas mahal, bisan kon mas barato la gihap kontra ha mga normal nga metro ticket ha Europe.
An kada tren may pariho nga MetroPlus ngan Metro nga mga coach; an mga MetroPlus nga mga coach amo an pirme aadto ha kataposan han tren nga pinakahirani ha Cape Town.
Pagdara para ha iba - Ayaw bisan san-o wad-a an imo pangitaan ha imo mga bag labi na kon natabok ka ha mga internasyonal nga paultan.
Bangin makit-an nimo an imo kalugaringon nga ginagamit sugad nga tagadara hin droga hin diri mo nasasabtan, nga magdadara ha imo hin usa nga daku nga problema.
Nag-uupod ini hin paghulat ha pila, tungod kay an mga ayam nga nahamot hin droga mahimo gamiton ano man nga oras hin waray abiso.
An pipira nga mga nasud may labaw nga draconian nga mga sirot bisan ha mga syahan nga beses nga opensa; mahimo ini mag-upod hin sentensya nga pagkapriso hin sobra ha 10 ka tuig o kamatayon.
An mga bag nga diri ginbabantayan usa nga target para ha pangawat ngan mahimo gihapon makadani hin atensyon tikang ha mga awtoridad nga nag-iikmat ha mga hulga han bomba.
Ha balay, tungod ha padayon nga pagka-expose ha mga lokal nga mikrobyo, daku an posibilidad nga immune ka na ha ira.
Pero ha iba nga bahin han kalibotan, kon diin bag-o ha imo an bacteriological fauna, mas mahimo ka magkaaada hin mga problema.
Sugad man, ha mas mapaso nga mga klima an bakterya pariho nga nadamu hin mapaspas ngan nabubuhi hin mas maiha ha gawas han lawas.
Sanglit an mga peste han Delhi Belly, an Sumpa han Paraon, an Pagbulos ni Montezuma, ngan an ira damu nga sangkay.
Sugad han mga problema ha paghinga ha mas mahagkot nga klima, an mga problema ha tinai ha mapaso nga klima medyo komon ngan makasurumo ha kadam-an nga mga kaso pero diri gud delikado.
Kon nabiyahe ha usa nga mauswagon nga nasud ha syahan nga higayon -- o ha usa nga bag-o nga bahin han kalibotan -- ayaw pag minosa an potensyal han katigdai ha kultura.
Damu nga marig-on, may kapas nga biyahero an ginpirdi han pagin bag-o ha pagbiyahe ha naguuswag nga kalibotan, kon diin damu nga gudtiay nga mga pagpahiangay ha kultura an pwede nga madagmit magdugang-dugang.
Labi na ha imo syahan nga mga adlaw, ikonsidera an paghambog ha Western nga istilo ngan de kalidad nga mga hotel, pagkaon, ngan serbisyo para makabulig ha pakighiangay.
Ayaw pagkaturog ha usa nga kutson o pad ha tuna ha mga lugar kon diin diri ka maaram han lokal nga fauna.
Kon magka-camping ka ha gawas, pagdara hin higdaan o duyan para ipahirayo ka ha mga halas, alakdan ngan mga sugad hini.
Punua an imo balay hin maopay nga kape ha aga ngan pipira nga nakarelaks nga chamomile nga tsaa ha gab-i.
Kon nag-istaycation ka, may-ada ka oras para librehon an imo kalgaringon ngan maghatag hin pipira nga kadugangan nga minuto para maghimo hin usa nga espesyal nga butang.
Kon karuyag nimo magin mas adventurous, pahimulusi an higayon nga mag juice o maghalo hin pipira nga smoothies:
Bangin makadiskobre ka hin usa nga simple nga irimnon nga mahimo nimo himoon para ha pamahaw kon bumalik ka ha imo pan-adlaw-adlaw nga rutina.
Kon naukoy ka ha usa nga syudad nga may magkadurodilain nga kultura hin pag-inom, kadto ha mga kahirani nga bar o pub nga diri mo kasagaran ginkakadtoan.
Para hadton mga diri pamilyar ha medikal nga jargon, an mga pulong nga infectious ngan contagious may naiiba nga kahulogan.
An usa nga nakakatapon nga sakit amo an tungod han usa nga kagaw, sugad han usa nga virus, bakterya, fungus o iba pa nga mga parasite.
An contagious nga sakit usa nga sakit nga madali maipasa pinaagi han paghirani ha usa nga tawo nga natapnan.
Damu nga mga gobyerno an nanginginahanglan han ira mga bisita nga nasulod o mga residente nga nabaya ha ira mga nasud, nga mabakunahan para ha usa nga range hin mga sakit.
Ini nga mga kinahanglanon mahimo kasagaran nga nakadepende ha kon ano nga mga nasud an ginbibisita o karuyag bisitahon han usa nga biyahero.
Usa ha makusog nga mga punto han Charlotte, North Carolina, amo an iya kahuraan hin hitaas an kalidad nga mga pagpipilian para ha mga pamilya.
Kaurogan igsiring han mga residente tikang ha iba nga mga lugar an pagin makisangkayon ha pamilya sugad nga pinakaimportante nga rason para bumalhin ngadto, ngan an mga bisita kaurogan nakikit-an nga madali marisyohan kon mayda mga kabataan ha palibot.
Ha nakalabay nga 20 ka tuig, an kadamu han makisangkayon ha kabataan nga pagpipilian ha Uptown Charlotte mas naghitaas gud.
An mga taxi diri komon nga ginagamit han mga pamilya ha Charlotte, bisan kon puydi hira magamitan ha iba nga mga kahimtang.
Mayda dugang nga bayad kon magkakaada hin sobra 2 nga mga pasahero, amo nga ini nga opsyon bangin mas mahal kontra han kinahanglan.
Antartica an pinaka mataghom nga lugar ha Kalibotan, ngan nalibot han South Pole.
An pagbisita han mga turista magastos, kinahanglan an kahimsogan, mahimo la hin katpaso Nov-Feb, ngan kadam-an limitado la ha Peninsula, Islands ngan Ross Sea.
Usa ka padis ka yukot nga mga empleyado an naukoy dinhi ha katpaso ha iba nga upat ka dosena nga mga base kadam-an dida hiton nga lugar; guti la an nagpapabilin ha kathagkot.
Inland Antartica ginbayaan nga kapatagan nga natabonan hin 2-3 km han yelo.
Danay an espesyalista nga mga pagbiyahe sa hangin napakadto ha iraya, para hit pagsaka ha bukid o para makaabot ha Pole, nga mayda dako nga base.
An South Pole Traverse (o Highway) usa nga 1600 km nga dalan tikang ha Istasyon han McMurdo ha Dagat han Ross tipakadto ha Pole.
An iya naghuhuruot nga nyebe na may mga gutak nga nasudlan na ngan ginmarkahan hin mga bandera. Maaagian la ini pinaagi han mga specialized nga mga traktor, panbutong nga mga sled nga may gasolina ngan mga suplay.
Diri gud ini hira abtik amo nga an dalan tikadto maagi anay hin maiha nga paliko-liko ha Kabukiran han Transantarctic para mahingadto ha mesa.
An kaurogan nga hinungdan han mga aksidente ha winter amo madanlog nga mga karsada, sementado nga dalan (ligid han karsada) ngan labi na an mga hagdan.
Ha pinakahamubo, kinahanglan nimo hin sapatos nga may-ada kaangayan nga swelas. An pan-katpaso nga mga sapatos kaurogan nga madanlog ha yelo ngan nyebe, bisan an iba nga pan-kathagkot nga mga butas diri gud maopay gamiton.
An pattern kinahanglan nga igo an kahilarom, mga 5 mm (1/5 pulgada) o sobra pa, ngan an materyales sadang magin igo an kahumok kon aadto ha mahagkot nga mga temperatura.
An pipira nga mga butas may-ada mga stud ngan may-ada mga studded nga igindudugang nga gamit para ha mga madanlog nga kahimtang, kaangayan ha kadam-an nga mga sapatos ngan mga butas, para ha mga takong o mga de takong ngan swelas.
An mga takong kay dapat hamubo ngan halapad. Kaurugan ginsasarang it baras, graba o asin (calcium chloride) ha mga karsada o mga agian para mapaupay an pag-agi.
An mga avalanche diri abnormalidad; an bakilid nga mga slope pira la an naaakos nga mga nyebe, ngan an sobra nga kadamu mahuhulog ha ubos sugad nga mga avalanche.
An problema kay mapilit an nyebe amo nga kinahanglan nga may pipira nga magpatikang para mahulog ha ubos, ngan an pipira nga nyebe nga nagkakahudlog mahimo nga magin hinungdan han pagkahudlog han iba.
Danay an orihinal nga nagpapatikang nga panhitabo amo an adlaw nga nagtutunaw han nyebe, ngan danay an dugang pa nga mga pag-uran hin nyebe, danay liwat mga natural nga panhitabo, kaurogan kay tawo.
An buhawi usa nga naglilibot-libot nga harigi hin hamubo hinduro an presyon hin hangin, nga ginhihigop an nakapalibot nga hangin pasulod ngan paigbaw.
Nakakahimo ini hira hin higtaas nga mga hangin (kaurogan nga 100-200 ka milya/oras) ngan nakakaalsa hin magbug-at nga mga butang ha hangin, gindadara hira samtang nagios an buhawi.
Nagtitikang ini hira sugad nga mga imbudo nga nagtitipaubos tikang ha mga dampog han bagyo, ngan nagigin "mga buhawi" kon nakaabot na hira ha tuna.
An mga provider han Personal VPN (virtual private network) maopay nga paagi para malikyan an pareho nga political censorship ngan commercial IP-geofiltering.
Mas labaw pa hira ha web proxies ha pipira nga mga rason: Ira ginrere-route an ngatanan nga traffic ha Internet, diri la an http.
Kaurogan nga nagtatanyag hira hin hurohitaas nga bandwidth ngan mauro-opay nga kalidad hin serbisyo. Encrypted hira ngan salit mas makuri hira espiyahan.
An mga kompaniya han media pirme nagbibinuwa mahitungod han gamit hini, nagsisiring nga para ini ha "pagpugong han pamimirata".
Ha kamatuoran, an mga code han rehiyon waray gud epekto ha ilegal nga pangopya; usa nga bit-for-bit nga kopya han usa nga disk an maitotokar hin maopay ha bisan ano nga device kon diin nahihimo han original.
An aktuwal nga panuyoan amo an paghatag hin kontrol hito nga mga kompaniya ha ira mga merkado; ini ngatanan tungod ha pagpalibot-libot han kwarta.
Tungod kay naka-route an mga tawag ha Internet, diri mo na kinahanglan gumamit hin usa nga kompaniya hin telepono nga nahimumutang hirani ha imo gin-uukyan o kon hain ka nabiyahe.
Waray gihap kinahanglanon nga magkaada ka hin lokal nga numero tikang ha komunidad kon diin ka naukoy, puydi ka makakuha hin koneksyon ha internet nga naka-satellite ngadto ha kagurangan han Chicken, Alaska ngan magpili hin numero nga nagsisiring nga ada ka ha masirak nga Arizona.
Kaurogan, kinahanglan mo pumalit hin bulag la nga pan-kalibotan nga numero nga matugot ha PTSN nga mga telepono nga makatawag ha imo. Nakakahimo hin kaibahan kon diin tikang an mga numero nga natawag ha imo.
An real-time parahubad han surat nga mga app – mga aplikasyon nga may kapas nga awtomatiko nga maghubad hin bug-os na mga segment hin teksto tikang ha usa nga yinaknan tikadto ha usa.
An pipira nga mga aplikasyon hini nga kategorya nakakaghubad hin mga teksto ha langyaw nga mga yinaknan nga aada ha mga karatola o iba nga mga butang ha tinuod nga kalibotan kon gintututok han gumaramit an smartphone hito nga mga butang.
Ginpaopay na hinduro an mga engine han paghubad, ngan yana kaurogan nga mas nahatag na hin labaw o minos nga sakto nga mga hubad (ngan mas talagsaon la an diri sakto), pero kinahanglan la gihap maghirot, kay bangin mayda la gihap nira mga sayop.
Usa ha mga sikat nga mga app hini nga kategorya amo an Google Translate, kon diin gintutugotan an offline nga paghubad pagkatapos nga maidownload an data han napili nga yinaknan.
Gamit an GPS navigation nga mga app ha imo smartphone mahimo nga magin an pinakamasayon ngan pinakamaopay nga paagi ha pagnabigar kon aadto ka ha gawas han imo urukyan nga nasud.
Mas makakatipid kontra ha pagpalit hin bag-o nga mga mapa para ha GPS, o usa nga standalone nga GPS device o di ngani hit pagplete ha usa nga kompaniya nga nagpapaplete hin sarakyan.
Kon waray ka koneksyon hin data para ha imo telepono, o kon waray signal, limitado la an ira pulos o diri hira magagamitan.
An kada tindahan ha eskina puno hin nakakalipat nga han-ay hin mga pre-paid nga mga phone card nga pwede magamit ha mga pay phone o ordinaryo nga mga telepono.
Samtang kadam-an nga mga card an maopay nga pantawag ha bisan diin, an pipira espesyalista ha paghatag hin paborable nga mga bayad ha pagtawag ha espesipiko nga grupo hin mga nasud.
Matatagamtaman ini nga mga serbisyo kaurogan nga pinaagi hin toll-free nga numero hin telepono nga puydi matawagan tikang ha kadam-an nga mga telepono nga waray bayad.
An mga patakaran may kalabotan ha regular nga photography naaplikar gihap ha pagrekord hin video, ngan posible dugang pa.
Kon an pagkuha hin litrato han usa nga butang diri igintutugot, diri na unta nimo hunahunaon pa nga magrekord hin video hito.
Kon nagamit hin drone, abanse nga panginano hin maopay kon ano la an igintutugot nga kuhaan ngan kon ano an mga permiso o dugang nga mga lisensya an kinahanglanon.
An pagpalupad hin drone hirani ha airport o bawbaw hin damu nga mga tawo haros pirme diri maopay nga ideya, bisan diri ini illegal ha iyo lugar.
Yana nga mga panahon, an pagbiyahe ha kahanginan talagsaon nala nga ginbo-book nga direkta ha airline nga diri anay namimiling ngan nagtatanding han mga presyo.
Danay an pariho nga biyahe daku an kaibahan ha mga presyo ha iba-iba nga mga aggregator ngan daku iton bentaha ha pagtanding ha mga search results ngan pangita anay ha website han airline mismo ugsa magpa-book.
Samtang nga diri mo na kinahanglan hin visa para ha halipot la nga mga pagbisita ha pipira nga mga nasud sugad nga usa nga turista o para ha negosyo, an pagkadto sugad nga internasyonal nga estudyante kaurogan nga nagkikinahanglan hin mas maiha nga pag-ukoy kontra ha pagkadto sugad nga normal la nga turista.
Ha kasagaran, an pag-ukoy ha usa nga langyaw nga nasud para ha mauroiha nga panahon nagkikinahanglan nga magkaada ka nga daan hin visa.
An pan-estudyante nga mga visa kaurogan nga may-ada iba-iba nga mga kinahanglanon ngan paagi hin aplikasyon tikang ha normal nga turista o pan-negosyo nga mga visa.
Para ha kadam-an nga mga nasud, kinahanglan mo hin tanyag nga surat tikang ha institusyon nga imo karuyag eskwelahan, ngan ebidensya gihapon hin pundo para suportaran an imo kalugaringon bisan ha siyahan la nga tuig han imo kurso.
Panginsayod ha institusyon, pati na gihap ha departamento hit immigrasyon para ha nasud nga imo karuyag eskwelahan para han detalyado nga mga kinahanglanon.
Labot la kon usa ka nga diplomat, an pagtrabaho ha iba nga nasud kaurogan nga nangangahulogan nga kinahanglan ka mag-file hin income tax ha nasud kon diin ka nakabase.
Magkaiba an pamaagi han income tax ha iba-iba nga nasud, ngan daku an kaibahan han mga tax rate ngan mga bracket han usa nga nasud ngadto ha iba.
Ha iba nga federal nga mga nasud, sugad han United States ngan ha Canada, iginbabayad hin income tax ha pariho nga federal man ngan ha lokal nga lebel, amo nga iba-iba an mga rate ngan mga bracket tikang ha usa nga rehiyon ngadto ha usa.
Samtang an immigration check kasagaran nga absent o usa nga pormalidad kon umabot ka ha imo natawhan nga tuna, an kontrol ha customs mahimo makaulang.
Siguradoha nga maaram ka kon ano it puydi ngan diri puydi dad-on ha sulod ngan igdeklara an ngatanan ha legal nga mga limitasyon.
An pinakamasayon nga paagi para makagtikang ha negosyo han travel writing amo an pagpauswag han imo mga abilidad ha usa nga establisado nga travel blog nga website.
Pagkatapos mo magin komportable ha pagpormat ngan pag-edit ha web, bangin niyan, makahimo ka na hin imo kalugaringon nga website.
An pagboluntaryo samtang nagbibiyahe maopay nga paagi para makahimo hin kaibahan pero diri la ito mahitungod ha paghatag.
An pag-ukoy ngan pagboluntaryo ha usa nga langyaw nga nasud maopay nga paagi para mahibaro hin iba nga kultura, makakilala hin bag-o nga mga tawo, makilala an imo kalugaringon, makakuha hin iba nga panlantaw ngan mahibaro hin bag-o nga mga abilidad.
Maopay gihap ito nga paagi para maunat an budget para makaukoy hin mauruiha bisan diin tungod kay an damu nga mga trabaho ha pagboluntaryo nahatag hin kwarto ngan mauukyan ngan it iba nabayad hin guti nga sweldo.
Gingamit han mga viking an mga aragian han tubig han Russia para makakadto ha Black Sea ngan ha Caspian Sea. Puydi la gihapon magamit an mga bahin hini nga mga ruta. Panginsayod ha posible nga kinahanglanon para hin espesyal nga mga permit, nga bangin makuri pagkuha.
An White Sea–Baltic nga Kanal nagkokonekta ha Arctic Ocean tikadto ha Baltic Sea, pinaagi ha Lake Onega, Lake Ladoga ngan Saint Petersburg, kaurogan pinaagi ha mga salog ngan mga lanaw.
An Lake Onega nakakonekta gihap tikadto ha Volga, amo nga an pag-agi ha Caspian Sea pinaagi ha Russia posible la gihap.
Makakalaom ka nga kon makaabot ka na ha mga marina tanan magigin klaro na. May makakatapo ka nga mga nakikisakay ha baluto ngan igpapaangbit nira an ira impormasyon ha imo.
Kon sugad magbubutang ka hin mga karatola nga nagtatanyag ka hin bulig, pagburobaktas ha pantalan, madaop ha mga tawo nga naglilimpyo han ira mga yate, magsari ha pakighimangraw ha mga mandaragat ha bar, ngan iba pa.
Sarihi an pakig-istorya ha damu nga mga tawo kon posible. Pagkatapos hito damu na an makilala ha imo ngan tatagan ka na nira hin mga pasabot kon hain nga barko iton namimiling hin tawo.
Kinahanglan pilion mo hin maopay an imo Frequent Flyer airline nga aada ha alyansa.
Bisan kon hunahunaon mo nga natural la nga umapi ha airline nga imo pirme ginsasakyan, kinahanglan mo la gihap hibaroan kon an mga pribilehiyo nga gintatanyag kaurogan naiiba ngan bangin an mga puntos han pirme nga nabiyahe mas mahinatagon ha iba nga airline nga aada ha pariho nga alyansa.
An mga airline sugad han Emirates, Etihad Airways, Qatar Airways ngan Turkish Airlines mas ginpahaluag an ira serbisyo ha Africa, ngan nagtanyag hin mga koneksyon ha damu nga nangunguna nga mga syudad ha Africa ha nakikigkompetensya nga mga presyo kontra ha iba nga European nga mga airline.
Nalupad an Turkish Airline ngadto ha 39 nga mga destinasyon ha 30 nga mga nasud ha Africa sumala han 2014.
Kon may-ada mo pa dugang nga oras ha pagbiyahe, panginsayod kon pira an imo kabug-osan nga baraydan tikadto ha Africa kon ikokompara ha libot-ha-kalibotan nga presyo.
Ayaw hingalimot ha pagdugang han sobra nga mga baraydan han dugang nga mga visa, mga buhis ha paglarga, transportasyon ha tuna, ngan iba pa, para ha mga lugar nga aadto ha gawas han Africa.
Kon karuyag mo lumupad palibot ha kalibotan hin kabug-osan ha Southern Hemisphere, an biyahe ngan destinasyon nga imo pagpipilian limitado la tungod han kakulang han mga ruta nga pandagat.
Waray alyansa hin airline an nagsasakob ha tulo nga pandagat nga pagtalabok ha Southern Hemisphere (ngan an SkyTeam diri nagsasakob hin bisan ano nga pagtalabok).
Bisan pa, ginsasakob han Star Alliance an ngatanan labot la han este han Sur Pasipiko tikang ha Santiago de Chile tikadto ha Tahiti, nga usa nga LATAM Oneworld nga biyahe.
Ini nga biyahe diri la amo an opsyon kon karuyag mo laktawan an Sur Pasipiko ngan an weste nga baybayon han Sur Amerika. (kitaa ha ubos)
Han 1994, an etniko nga Armenian Nagorno-Karabakh nga rehiyon han Azerbaijan nag-ayat hin girra kontra ha mga Azeris.
Ha suporta han mga Armenian, usa nga bag-o nga republika an nahimo. Bisan pa, waray naestablisar nga nasyon - bisan pa an Armenia - an opisyal nga nagkikilala hini.
An diplomatiko nga mga argumento ha mga rehiyon nagpadayon ha pagguba han relasyon han Armenia ngan Azerbaijan.
An Canal District (Dutch: Grachtengordel) amo an sikat nga ika-17 nga siglo nga distrito nga nakapalibot ha Binnenstad han Amsterdam.
Ginpili an bug-os nga distrito sugad nga UNESCO World Heritage Site tungod han iya kakaiba nga kultural ngan makasaysayan nga importansya, ngan an kantidad han propyedad hini usa han pinakahitaas han nasud.
An Cinque Terre, nga an karuyag sidngon Lima nga Katunaan, nagkokompwesto han lima nga gudtiay nga mga baryo ha baybayon han Riomaggiore, Manarola, Corniglia, Vernazza ngan Monterosso nga nahamumutang ha Italian nga rehiyon han Liguria.
Nakalista ini hira ha UNESCO World Heritage nga Lista.
Ha paglabay han mga siglo, hinay-hinay nga nagtindog an mga tawo hin mga huro-hagdan ha batsihon, ngan bakilid nga katunaan tikadto ha igbaw han pangpang nga kon diin makikita an dagat.
Bahin han iya katahom an kakulangan hin makikit-an nga pankorporasyon nga mga pag-uswag. Mga aragian, mga tren ngan mga barko an nagkokonektar ha mga baryo, ngan diri hira maaabot hin mga awto tikang ha gawas.
An magkadurodilain nga French nga ginyayakan gihap ha Belgium ngan Switzerland nag-iiba la hin guti ha French nga ginyayakan ha France, bisan kon sugad hira hin igo nga magin pariho nga nasasabtan.
Ha partikular, an sistema han numero ha mga nagyayakan hin French ha Belgium ngan Switzerland mayda gudti nga mga termino nga naiiba ha French nga yinaknan ha France, ngan may guti nga kaibahan ha kaluwas han pipira nga mga pulong.
Bisan pa, ngatanan nga nagyayakan-hin-French nga mga Belgian ngan Swiss nahibaro na han standard nga French ha eskwelahan, salit makakaintindi hira ha imo bisan pa gamiton mo an standard nga French nga sistema han mga numero.
Ha damu nga mga bahin han kalibotan, an pagkampay usa nga makisasangkayon nga kompas, nga nagsisiring nga "hello."
Pero, ha Malaysia, ha pinakaminos ngadto ha mga Malay nga aadto ha rural nga mga lugar, it karuyag-signgon hito kay "pakadi", pariho kon it igturudlok nga tudlo kay nakabaliko tikadi ha imo lawas, usa nga kompas nga ginagamit ha pipira nga Katundan nga mga nasud, ngan magagamit la para hito nga panuyo.
Sugad gihapon, an usa nga British nga biyahero ha Espanya bangin malipat ha pagkampay ha paglakat nga an palad naatubang ha nagkakampay (kaysa ha tawo nga ginkakampay) sugad nga usa nga kompas para ha pagpabalik.
An mga Auxiliary nga mga linggwahe amo an artipisyal o mga hinimo la nga mga linggwahe nga hinimo para makabulig ha mga tawo nga nagkukuri pakig-istorya.
Bulag la hira ha lingua francas, nga mga natural o organiko nga mga yinaknan nga nagigin dominante tungod han usa nga hinungdan ha iba sugad nga paagi hin pakig-istorya ha butnga han mga magyarakan han iba nga mga yinaknan.
Ha kapaso hit adlaw, makaka-eksperyensya an mga biyahero hin mga mirage nga nahatag hin ilusyon hin tubig (o iba pa nga mga butang).
Delikado ini kon paglanaton han biyahero an mirage, nagkakarag hin enerhiya ngan nahibibilin nga tubig.
Bisan an pinakamapaso nga mga disyerto puydi magin mahagkot hin duro kon gab-i. An hypothermia tinuod nga risgo kon waray mapaso nga bado.
Ha panahon hin katpaso, labi na, kinahanglan mo magbantay ha mga lamok kon pilion mo nga magbaktas ha kagurangan.
Bisan pa kon nagmamaneho ka ha subtropical nga kagurangan, pira la kasegundo nga abri an imo purtahan samtang nasulod ka ha imo sarakyan igo na nga panahon para makasulod an mga lamok ha sarakyan upod nimo.
An bird flu, o ha mas pormal nga tawag, avian influenza, nakakapanapon ha pareho mga tamsi ngan mga mammal.
Guroguti kontra han yinukot nga mga kaso la an mga iginsumat ha mga tawo, pero an iba ha ira makamaratay.
Kaurogan nahidadabi an mga tawo nga nagtratrabaho ha mga manukan, pero mayda gihapon pira nga risgo ha mga parabantay hin tamsi.
Tipikal ha Norway an bakilid nga mga fjords ngan mga walog nga tigda nga nahatag hin dalan ha hitaas, nga sobra o minos nga turupong nga mesa.
Ini nga mga kapatagan kaurogan nga gintatawag nga "vidde" nga karuyag sidngon haluag, waray kapunuan nga lugar, ngan waray tubtoban nga kahaluagan.
Ha Rogaland ngan Agder kaurogan nga tawag ha ira amo an "hei" karuyag sidngon lugar nga waray mga kapunuan ngan banwaon nga natatabunan hin mga tanom nga heather.
An mga glacier diri marig-on, pero naawas paubos han bukid. Nagigin hinungdan ini hin mga gutak, dagku nga mga buho, nga natatago han mga tulay nga nyebe.
An mga pader ngan mga atop han mga yungib nga hinimo ha yelo posible marumpag ngan masadhan an mga gutak.
Ngadto ha pangpang han mga glacier nagbubulag an dagku nga mga bloke, mahuhulog ngan posible umambak o magkaliding pahirayo tikang ha pangpang.
An panahon han mga turista para ha mga istasyon han bungtod kaurogan napungkay durante han katpaso ha India.
Pero, mayda nira iba nga klase hin kaopay ngan kaanyag durante han panahon han kathagkot, nga may-ada damu nga mga istasyon han bungtod nga nakakakarawat hin hura an kadamu hin mga nyebe ngan nagtatanyag hin mga aktibidad sugad han pag-ski ngan snowboarding.
Pirahay la nga mga airline an nagtatanyag la gihap han mga pasahe para ha namatyan, nga naghahatag hin guti nga discount ha gasto ha katapusan-nga-minuto nga pagbiyahe para ha lubong.
An mga airline nga nagtatanyag hini amo an Air Canada, Delta Air Lines, Lufthansa para ha mga biyahe nga natikang ha U.S. o Canada, ngan an WestJet.
Ha tanan nga mga kaso, kinahanglan mo magbook pinaagi ha telepono nga direkta ha airline.
"Mayda na kita yana 4-ka-bulan-an edad nga yatot nga diri-diabetic nga han hadto diabetic," dugang pa niya. 
Ginpahimatngon ni Dr. Ehud Ur, propesor han medisina ha Dalhousie University ha Halifax, Nova Scotia ngan pangulo han klinikal ngan sayantipiko nga dibisyon han Canadian Diabetes Association nga an pagsaliksik in aada pa ha iya sayo nga mga adlaw.
Sugad han pira nga iba nga mga eksperto, diri hiya sigurado kon pwede ba matambal an diabetes, nagsisiring nga ini nga mga pinanhibilngan waray paghidabi ngadto han mga tawo nga mayda na daan Type 1 nga diabetes.
Dida han Lunes, iginpasabot ha publiko ni Sara Danius, permanente nga sekretarya han Nobel Committee para ha Literatura ha Swedish Academy, dida han usa ka programa ha radyo nga Sveriges Radio ha Sweden nga an komitiba, nga waray pakakakab-ot hin direkta kan Bob Dylan mahitungod han pagdaog han 2016 Nobel Prize ha Literatura, in ginbayaan an ira mga paningkamot para hiya makab-ot.
Nagsiring hi Danius, "Ha pagkayana waray kami ginhihimo. Nagpinanawag ako ngan nagpadara hin mga email ngadto han iya pinakasuok nga kabulig ngan nakakarawat hin duro ka makisasangkayon nga mga baton. Ha pagkayana, igo na gud iton."
Han naglabay, nagyakan hi Jamie Siminoff, an CEO han Ring, nga nagtikang an kompanya dida han diri nababatian an iya doorbell tikang ha shop ha iya garahe-an.
Naghimo hiya hin usa ka WiFi nga door bell, siring niya.
Nagsiring hi Siminoff nga kumusog an halin kahuman han iya 2013 nga pagpakita ha usa ka episode han Shark Tank kon diin an panel han pasalida nagbaribad pagpundo han startup.
Han urhi nga parte han 2017, nagpakita hi Siminoff ha shopping television channel nga QVC.
Gin-areglar gihap han Ring an usa nga kiha ha kakompetensya nga kompanya ha seguridad, an ADT Corporation.
Samtang usa ka eksperimental nga bakuna in nagawas nga nakapahamubo han mortalidad han Ebola, kutob yana, waray mga medisina nga klaro nga nagpakita nga angayan ha pagtambal han naeksister nga impeksyon.
Usa nga antibody cocktail, an ZMapp, ha tinikangan nagpakita hin saad ha kanataran, pero an pormal nga mga pag-aram nagpapasabot nga mayda ini guroguti nga benepisyo kontra han ginhihingita nga pagpugong hin pagkamatay.
Dida han PALM trial, nagserbi an ZMapp kumo usa ka kontrol, karuyag sidngon gingamit ito han mga sayantista kumo usa ka basihanan ngan gintanding an tulo nga lain nga mga pagtambal dida hito.
Suportado han USA Gymnastics an surat han United States Olympic Committee ngan ginkakarawat an hingpit nga pagkinahanglan han Olympic nga pamilya para igpasiugda an talwas nga palibot para ha tanan naton nga mga atleta.
Nauyon kami han ginsiring han USOC nga an interes han aton mga atleta ngan mga club, ngan an ira sport, bangin mas maopay maserbihan pinaagi han pag-gios paabante nga mayda mapulsanon nga pagbag-o ha sulod han aton organisasyon, kontra han desertipikasyon.
Suportado han USA Gymnastics an usa ka independente nga imbestigasyon nga bangin makahatag hin lamrag ha kon paonan-o an sugad kadako nga pag-abusar han pag-angay-angay nga maisugon nga iginhulagway han mga nakatalwas ha Larry Nassar nga mahimo diri masabtan hin maiha nga panahon ngan magpahiangay ha bisan ano nga kinahanglanon ngan kaangayan nga mga pagbag-o.
May-ada pareho nga panuyo an USA Gymnastics ngan an USOC — an paghimo han sport nga gymnastics, ngan iba pa, nga talwas tubtob posible para ha mga atleta basi masunod an ira mga pangandoy ha usa ka talwas, positibo ngan ginpauswag nga palibot.
Ha kabug-osan han 1960s, nagtrabaho hi Brzezinski para kan John F. Kennedy sugad nga iya magsaragdon ngan para ha administrasyon ni Lyndon B. Johnson.
Dida han 1976 nga piniliay ginsagdonan niya hi Carter ha langyawanon nga palisiya, katima nagserbi sugad nga National Security Advisor (NSA) tikang 1977 tubtob 1981, sumurunod kan Henry Kissinger.
Sugad nga NSA, ginbuligan niya hi Carter ha diplomatiko nga pagkapot han pankalibotan nga mga karigodigo, sugad han Camp David Accords, 1978; pag-normalize han US–China nga mga relasyon tubtob han urhi nga bahin han 1970s; an Rebolusyon ha Iran, nga nagdara tikadto han hostage crisis ha Iran, 1979; ngan an pagsakop han Soviet ha Afghanistan, 1979.
An pelikula, nga ginpapagbidahan ni Ryan Gosling ngan Emma Stone, nakakarawat hin mga nominasyon ha tanan nga dagko nga mga kategorya.
Nakakarawat hira Gosling ngan Stone han mga nominasyon para han Best Actor ngan Actress nga magkasunod.
An iba nga mga nominasyon nag-uupod han Best Picture, Director, Cinematography, Costume Design, Film-editing, Original Score, Production Design, Sound Editing, Sound Mixing ngan Original Screenplay.
Duha nga kanta tikang han pelikula, an Audition (The Fools Who Dream) ngan City of Stars, an nakakarawat han mga nominasyon para han pinakamaopay nga orihinal nga kata. Nakakarawat an Lionsgate studio hin 26 ka nominasyon — mas damo kontra han bisan ano nga iba nga studio.
Ha urhi nga parte han Domingo, hi Presidente Donald Trump han United States, ha usa ka pamahayag nga ginpadara pinaagi han press secretary, nagpasabot nga malakat an mga sundalo han US tipakadto ha Syria.
Ginhimo an anunsyo pagkahuman ni Trump makig-istorya ha telepono kan Turkish nga Presidente Recep Tayyip Erdoğan.
Masaliwan gihapon an Turkey ha pagbantay han nadakop nga mga sundalo han ISIS nga, nasiring an pahayag, nga an European nga mga nasud nagdumiri nga paulion.
Diri la ini nagkukumpirma nga ha pinakaminos an iba nga mga dinosaur mayda mga barahibo, usa ka teoriya nga nagsasarang na, pero naghahatag hin mga detalye nga ha kaurogan diri nahahatag han mga fossil, sugad han kolor ngan tulo-ka-dimensyon nga kahap-id.
Nasiring an mga sayantista nga chestnut-brown an pamarahibo hini nga hayop ha bawbaw nga mayda usa ka luspad o carotenoid nga kolor ha ilarom.
An nadiskobrehan naghahatag gihapon hin panlantaw ha ebolusyon han mga barahibo ha mga katamsihan.
Tungod kay an mga barahibo han dinosaur waray maopay-an-pagkahimo nga shaft, gintatawag nga usa ka rachis, pero mayda iba nga mga kinaiya hin barahibo — mga barb ngan mga barbule — nakasiring an mga parasaliksik nga an rachis urhi na nga kauswagan han ebolusyon kontra hini nga iba nga mga kinaiya.
Nagsasagdon an istraktura han barahibo nga diri hira gingagamit ha paglupad kondi para ha pagmintinar han temperatura o pagkita. Nagsasagdon an mga parasaliksik nga, bisan kon ikog ini hin usa ka bata nga dinosaur, an sampol nagpapakita hin barahibo hin adulto ngan diri usa ka panit hin piso.
Nagsasagdon an mga parasaliksik nga, bisan kon ikog ini hin usa ka bata nga dinosaur, an sampol nagpapakita hin barahibo hin adulto ngan diri usa ka panit hin piso.
Usa ka bomba ha awto an binmuto ha headquarters han pulis ha Gaziantep, Turkey kakulop han aga nga iginkamatay han duha nga mga opisyal han pulis ngan nakasamad han sobra ha baynte nga iba pa nga mga tawo.
Nagyakan an opisina han gobernador nga desinuybe han mga samaran in mga opisyal han pulis.
Nasiring an pulis nga suspetsa nira nga usa ka gin-aaligar Daesh (ISIL) nga militante an responsable para han pag-atake.
Nasabtan nira nga an Adlaw naandar ha pareho gihapon nga basehan nga mga prinsipyo sugad han iba nga mga bitoon: An aktibidad han tanan nga mga bitoon ha sistema nasabtan nga ginduduso han ira kamalamrag, han ira pagtuyok, ngan waray na iba.
An kamalamrag ngan pagtuyok dungan nga gin-gagamit para masabtan an Rossby number han usa ka bitoon, nga mayda kalabotan ha agos han plasma.
Mas gutiay an Rossby number, mas menos nga aktibo an bitoon kon may kalabotan ha magnetic nga mga pagbarubalikad.
Dida han iya biyahe, iginkatapo hi Iwasaki hin samok ha damo nga mga okasyon.
Gintulisan hiya hin mga pirata, gin-atake ha Tibet hin usa ka lurong nga ayam, inmiskapo hin pangasawa ha Nepal ngan naaresto ha India.
An 802.11n nga standard nadalagan ha pareho nga 2.4Ghz ngan 5.0Ghz nga mga frequency.
Gintutugotan hini nga magin backward compatible hiya ha 802.11a, 802.11b ngan 802.11g, basta la an base nga istasyon mayda dual nga mga radyo.
An kalaksi han 802.11n mas makusog hin duro kontra han iya mga ginsundan nga mayda usa ka maximum theoretical throughput nga 600Mbit/s.
Hi Duvall, nga inasaw-an ngan mayda duha nga hamatong nga mga anak, waray magbilin hin dako nga impresyon kan Miller, nga ginsumatan han istorya.
Dida han pagpakianhi para hin komento, nagsiring hi Miller, "Damo an ginyiyinakan ni Mike dida han hearing... Nag-aandam ako asya waray gud ako babati han iya ginyiyinakan."
"Paniningkamotan namon nga mapaguti an paggawas han carbon dioxide kada yunit han GDP pinaagi hin darayawon nga lat-ang ngada han 2020 tikang han 2005 nga lebel," siring ni Hu. 
Waray hiya paghatag hin usa ka numero para han mga naiban, nagsisiring nga hihimoon an mga ini base han produkto han ekonomiya han Tsina.
Gin-aghat ni Hu an nag-uuswag nga mga nasud "nga likayan an kadaan nga dalan han paghugaw anay ngan paglimpyo ha urhi." 
Dugang pa niya "diri hira angay, bisan pa, hangyoon nga magkapot hin obligasyon nga nalabaw han ira estado han pag-uswag, responsibilidad ngan mga kapas."
Iginpresentar han Iraq Study Group an ira pahayag dida han alas 12.00 GMT yana nga adlaw.
Nagpahimatngon ini nga Waray may makakagarantiya nga an bisan ano nga dalagan han aksyon ha Iraq ha pagkayana nga punto makakapugong han sectarian nga paggira, nagtitikadako nga panalapas, o usa ka pag-us-us ngadto hin kasamok.
An Report nag-abri hi panginyupo para han abri nga debate ngan an pagporma han usa ka consensus ha United States tungod han palisiya ngado ha Middle East.
Ini nga pahayag duro hin ka kritikal han haros kada aspeto han presente nga palisiya han Ehekutibo ngadto han Iraq ngan iya ini gin-aaghat hin madagmit nga pagbag-o hin direksyon.
Siyahan han iya 78 nga mga rekomendasyon amo an usa ka bag-o nga diplomatiko nga inisyatibo an pagbubuhaton ugsa matapos ini nga tuig para masiguro an mga utlanan han Iraq kontra han makiawayon nga mga panginlabot ngan basi maipahamtang utro an diplomatiko nga mga relasyon ha iya mga amyaw.
An yana Senador ngan kanan Argentina First Lady nga hi Cristina Fernandez de Kirchner nagpasabot han iya kandidatura ha pagkapresidente kagab-i ha La Plata, usa nga syudad 50 ka kilometro (31 ka milya) an kahirayo tikang ha Buenos Aires.
Iginpasabot ni Mrs. Kirchner an iya intensyon para dumalagan ha pagka-presidente didto ha Argentine Theatre, amo gihapon nga lokasyon nga iya gingamit para magtikang han iya 2005 nga kampanya para ha Senado kumo membro han delegasyon han probinsya han Buenos Aires.
Nakagpatikang hin debate an kontrobersiya tungod han sobra nga paggasto ha relief ngan reconstruction dida han gin-agian ni Hurricane Katrina; kon diin pataraw-an ini nga tawag han pipira nga piskal nga mga konserbatibo nga "New Orleans Deal ni Bush."
Nakapokus an liberal nga mga pagsuson ha paningkamot han reconstruction ngadto han paghatag han mga kontrata han reconstruction ngadto han ginkukuno-kuno nga mga insider han Washington.
Sobra upat ka milyon katawo an nakadto ha Roma para tumambong han lubong.
An kadamuon han mga tawo nga nakadto duro hin kadako nga diri na posible para han tanan nga makakadto han lubong ha St. Peter's Square.
Pira nga dagko nga mga television screen an gin-instalar ha magkalainlain nga mga lugar ha Roma para makagkita an mga tawo han seremonyas.
Ha damo nga iba nga mga syudad han Italya ngan ha iba pa nga bahin han kalibotan, labi na ha Poland, pareho nga mga setup an ginhimo, nga nakit-an han damo gud nga mga tawo.
Ginsusnan han mga historyador an nag-agi nga mga palisiya han FBI para han pagtutok han mga katigayunan ha mga kaso nga masayon masolbar, labi na an mga kaso hin kinawat nga mga sarakyan, nga mayda panuyo hin pagpahataas han kanan ahensya rating han kadaogan.
Nagtikang an kongreso pagpundo han kamalaw-ay nga inisyatibo dida han piskal nga 2005 ngan nagsiring nga kinahanglan han FBI magtoka hin 10 ka ahente ngadto ha adult pornography.
Nakahimo hi Robin Uthappa han pinakahataas nga iskor han mga inning, 70 ka runs ha 41 balls pinaagi han pakaigo hin 11 nga fours ngan 2 ka sixes.
Hira middle order batsmen, Sachin Tendulkar ngan Rahul Dravid, nagmulay hin maopay ngan nakahimo hin usa ka hundred-run nga partnership.
Pero, katima mapirde an wicket han kapitan nakahimo la an India hin 36 ka runs nga nakapirde hin 7 ka wicket para tapuson an innings.
Umabot hi U.S. President George W. Bush ha Singapore han aga han Nobyembre 16, titikangan an usa ka semana an kaihaon nga tour ha Asya.
Gin-abiabi hiya han Deputy Prime Minister han Singapore nga hi Wong Kan Seng ngan nakighisgot mahitungod han trade ngan terorismo nga mga isyu upod hi Prime Minister Lee Hsien Loong han Singapore.
Kahuman han usa ka semana nga kapirdihan ha midterm nga eleksyon, nagyakan hi Bush ha audience tungod han pagpahalapad han trade ha Asya.
Umabuyon hi Prime Minister Stephen Harper nga igpadara an kanan gobyerno 'Clean Air Act' ngadto ha tanan-nga-partido nga komitiba para marepaso, ugsa han ikaduha nga pagbasa hini, pagkahuman hit 25 minutos nga miting hiton Martes upod an lider han NDP nga hi Jack Layton ha PMO.
Naghangyo hi Layton hin mga pagbag-o ha environmental bill han mga konserbatibo durante han miting upod han PM, naghahangyo para han "masusi ngan bug-os nga utro nga pagsurat" han environmental bill han partido han Konserbatibo.
Tikang han pagsulod han Federal nga Gobyerno para magliwan ha pagpundo han Mersey hospital ha Devonport, Tasmania, ginsusnan han gobyerno han estado ngan pira nga federal nga mga MP ini nga gios kumo usa ka parayaw nga pangandaman para han federal nga eleksyon nga pagtatawgon hiton Nobyembre.
Pero nagsiring hi Prime Minister John Howard nga an aksyon para la mabantayan an mga pasilidad han ospital tikang han pagka-downgrade han Tasmanian nga gobyerno, ha paghatag han dugang nga AUD$45 ka milyon.
Sumala han pinakabag-o nga bulletin, nagpapasabot an mga pagbasa ha lebel han dagat nga usa ka tsunami an nahimo. Mayda pira ka piho nga aktibidad hin tsunami nga narekord hirani ha Pago Pago ngan Niue.
Waray daku nga destroso o mga pagkasamad nga iginreport ha Tonga, pero temporaryo nga nawara an kuryente, nga sumala han report nakapugong han mga awtoridad ha Tonga tikang ha pakakarawat han tsunami warning nga igin-isyu han PTWC.
Ginsadhan an katorse nga mga eskwelahan ha Hawaii nga aada o hirani ha mga baybayon dida han bug-os nga Miyerkules bisan kun gin-alsa na an mga warning.
Ginkarawat ni U.S. President George W. Bush an anunsyo.
Gintawag ni Gordon Johndroe, an spokesman ni Bush, an saad han North Korea nga "usa nga daku nga pitad tipakadto han tinguha nga makab-ot an mapapamatud-an nga denuclearization han Korean peninsula."
Naporma yana nga adlaw ha Atlantic Ocean an ikanapulo nga gin-ngaranan nga bagyo han Atlantic Hurricane nga season, an Subtropical Storm Jerry.
Nagsiring an National Hurricane Center (NHC) nga ha pagkayana diri hi Jerry nahatag hin hulga ha katunaan.
Ginbanabana han U.S. Corps of Engineers nga 6 ka pulgada hin uran an bangin makasulod ha daan na naguba nga mga dam.
An Ninth Ward, nga nagkaada hin pagbaha nga sugad kahitaas hin 20 ka piye dida han Hurricane Katrina, ha pagkayana ada ha taga-hawak nga tubig tungod han paglapwas han kahigrani nga mga dam.
Naglalapwas an tubig ha dam ha usa ka seksyon nga 100 ka piye an kahilapad.
Iginpagawas ni Commons Administrator Adam Cuerden an iya kabudlay han mga pagkatanggal dida han iya pagyakan ha Wikinews han una nga bulan.
"Nagbinuwa gud la hiya [Wales] ha aton tikang han pagtikang. Siyahan, han pag-arte nga kuntaloy para ini ha legal nga mga rason. Ikaduha, pinaagi han pagpakita nga kuntaloy namamati hiya ha aton, kutob ngada han iya arte han pagtanggal."
An kaaringit han komunidad nakagdara ngadto han mga paningkamot ha pagkayana para makagpahamtang hin usa ka palisiya mahitungod hiton sekswal nga mga content para han site nga nagho-host hin milyones nga abrido-an-lisensya nga media.
Kaurogan han trabaho nga nahimo teoretikal, pero iginsurat an programa basi tundugon an mga obserbasyon nga ginhimo ha Sagittarius galaxy.
An epekto nga ginhihingita han team mahihimo tungod han mga pwersa han taob ha butnga han dark matter han galaxy ngan dark matter han Milky Way.
Sugad la han pagbunlot han bulan ha kalibutan, nagigin hinungdan hin mga taob, asya gihapon an Milky Way nagpepwersa ha Sagittarius galaxy.
Nakagsiring an mga sayantista nga an dark matter nakakaapekto ha iba nga dark matter ha pariho nga paagi han regular matter.
Nagsisiring ini nga teyoriya nga kaurogan han dark matter ha palibot han usa ka galaxy makikit-an ha galaxy ha usa ka klase hin halo, ngan hinimo ini han damo hin duro nga gudti nga mga partikulo.
An mga sumat ha telebisyon nagpakita hin busag nga aso nga nagawas tikang han planta.
Nagpahimatngon an lokal nga mga awtoridad ha mga residente ha kahigrani han planta nga magpabilin ha sulod, parungon an mga air-conditioner ngan diri uminom hin tubig tikang ha gripo.
Sumala han nuclear agency han Japan, nahibaroan nga mayda radioactive caesium ngan iodine ha planta.
Naghuhunahuna an mga awtoridad nga nagpapasabot ini nga bangin naburit an mga surudlan nga mayda uranium fuel ha site ngan nag-aawas.
Nadiskobrehan ni Dr. Tony Moll an Extremely Drug Resistant Tuberculosis (XDR-TB) ha South African nga rehiyon han KwaZulu-Natal.
Ha usa ka paghimangraw, nagsiring hiya nga an bag-o nga variant "duro hin ka makalilisang ngan nakaka-alarma tungod han duro kahitaas nga rate hin kamatayon."
Bangin nakakuha an iba nga mga pasyente han kagaw ha ospital, hunahuna ni Dr. Moll, ngan purlumenos duha an mga health worker han ospital.
Ha sulod hin usa ka tuig, an usa ka natapnan nga tawo bangin makatapon hin 10 kutob 15 nga suok nga mga kontak.
Bisan pa, an porsyento han XDR-TB ha bug-os nga grupo hin mga tawo nga mayda tuberculosis baga nagpapabilin nga hamubo; 6,000 han kabug-osan nga 330,000 ka tawo nga natapnan ha bisan ano nga partikular nga higayon ha South Africa.
An mga satellite, pareho nga may ada kabug-aton nga sobra hin 1,000 pounds, ngan nalarga hin ginbabanabana nga 17,500 ka milya kada oras, nagbunggoay ha mga 491 ka milya igbaw han Earth.
Siring han mga siyentista nga an pagbuto tungod han pagbunggoay duro gud kadaku.
Ira pa ginsasarihan paghibaro kun ano kadako an lagapak ngan kon paonan-o maaapektohan an kalibutan.
Nagsusubay yana han mga nahibilin nga gudtiay nga parte an opisina han United Sates Strategic Command han U.S. Department of Defense.
An resulta han pag-usisa han panhitabo igpapaskin dida ha usa ka panpubliko nga website.
Usa ka doktor nga nagtatrabaho ha Children's Hospital han Pittsburgh, Pennsylvania an kakasuhan hin aggravated murder katima mabilngan an iya nanay nga patay ha sulod han trunk han iya kotse dida han Miyerkules, siring han mga awtoridad ha Ohio.
Natad-an hi Dr. Malar Balasubramanian, 29, ha Blue Ash, Ohio, usa ka suburb ginbabanabana 15 ka milya ha norte han Cincinnati nga nahigda ha tuna ha ligid han karsada nga naka-T-shirt ngan underwear ha usa ka sugad-sugad hin duro nga naka-droga nga estado.
Igintutdo niya an mga opisyal tikadto ha iya itum nga Oldsmobile Intrigue nga 500 ka piye an kahirayoon.
Didto, nakit-an nira an lawas ni Saroja Balasubramanian, 53, nga nakaputos ha dugoon nga mga taklap.
Siring han pulis nagawas nga an lawas nakadto na hin mga usa ka adlaw.
An siyahan nga mga kaso han sakit yana nga season iginsumat dida han urhi nga parte han Hulyo.
Gindadara an sakit han mga baboy, nga katima binmalhin ha mga tawo pinaagi han mga lamok.
An pagsarang nakagduso han Indian nga gobyerno para magdumara hin mga pitad sugad han pagbutang hin mga paragdakop hin baboy ha duro ka apektado nga mga lugar, nanhatag hin mga moskitero ngan nag-spray hin mga pesticide.
Pira ka milyon nga mga vial hin bakuna para ha encephalitis an iginsaad gihap han gobyerno, nga makakabulig ha mga ahensya han panlawas para han sunod nga tuig.
Nadelatar an mga plano para han mga bakuna para igdul-ong ha mga makasaysayan nga pinaka-apektado nga mga lugar yana nga tuig tungod han kakulang hin mga pundo ngan hamubo nga pagpaurog kasumpay han iba nga mga sakit.
Dida han 1956 binmalhin hi Słania tikadto ha Sweden, kon diin paglabay han tulo ka tuig nagtikang hiya pagtrabaho para ha the Swedish Post Office ngan nahimo nga ira chief engraver.
Nakahimo hiya hin sobra 1,000 nga mga selyo para ha Sweden ngan 28 ka lain nga mga nasud.
An iya trabaho amo an sugad hin kanan kilala nga kalidad ngan detalye nga usa hiya han pipira gud la nga "household names" ha mga philatelist. An iba nag-specialize gud la ha pagkolekta han iya trabaho.
An iya ika-1,000 nga selyo asya an harangdon nga "Great Deeds by Swedish Kings" ni David Klöcker Ehrenstrahl han 2000, nga nalista ha Guinness Book of World Records.
Iginkasabot gihap hiya ha pag-engrave hin mga kwarta para han damo nga mga nasud, an pinakaurhi nga mga pananglitan han iya trabaho upod an Prime Ministerial nga mga portrait ha atubangan han bag-o nga Canadian $5 ngan $100 nga mga bill.
Kahuman nahitabo an aksidente, gindara hi Gibson ha usa ka ospital pero namatay waray la pag-iha.
Ang truck driver, nga ada ha edad nga 64, waray kasamad dida han bunggoay.
An sarakyan mismo ginkuha tikang diin nahitabo an aksidente dida han ginbabanabana 1200 GMT han pariho nga adlaw.
Nagsiring an usa ka tawo nga nagtatrabaho ha usa ka garahe hirani ha panhitabo han aksidente: "Mayda mga kabataan nga naghuhulat para makatabok ha karsada ngan tanan hira nagginuliat ngan nagtinangis."
Dinmalagan hira pahirayo tikang ha kon diin nahitabo an aksidente.
An iba pa nga mga himangrawon dida han agenda ha Bali nag-uupod han pagsalbar han nabibilin nga mga kagurangan ha kalibutan, ngan pagbahin han teknolohiya para makabulig ha nagtutubo nga mga nasud nga tumubo ha mga paagi nga mas menos an polusyon.
Ginlalaoman gihapon han U.N. nga makahimo hin usa ka pundo para makabulig ha mga nasud nga apektado han global warming para malamposan an mga epekto.
An kwarta mahimo mahingadto ha flood-proof nga kabalayan, mas maopay nga pagdumara han tubig, ngan crop diversification.
Iginsurat ni Fluke nga an mga paniguro han pipira basi mapugngan an kababayin-an ha pagyakan mahitungod ha panlawas han kababayin-an waray maglampos.
Nakaabot hiya hini nga konklusyon tungod han kadamu han positibo nga mga komento ngan pagdasig nga iginpadara ha iya han pariho babaye ngan lalaki nga mga indibidwal nga nag-aaghat nga an kontrasepsyon nga tambal hunahunaon sugad usa nga medikal nga panginahanglan.
Dida han pag-ukoy han araway kahuman nadara an mga samaran ngadto ha ospital, mga 40 han iba nga nahabilin nga mga inmate an nagpabilin ha libong ngan bumaribad hin pagbalik ha ira mga selda.
Ginsarihan han mga negosyador pagtuhay han sitwasyon, pero diri klarado an mga gin-aaro han mga priso.
Ha butnga han 10:00-11:00 pm MDT, usa ka sunog an gintikangan han mga inmate ha libong.
Waray mag-iha, sumulod ha libong an mga opisyal nga nagpaka-riot gear ngan ginkorner an mga inmate gamit an tear gas.
Ha katapos-taposan naparong han mga bombero an sunog han mga 11:35 pm.
Kahuman matukod an dam dida han 1963, naundang an seasonal nga mga pagbaha nga nagsasarang hin sedimento ha bug-os nga salog.
Ini nga sedimento kinahanglanon para makahimo hin mga sandbar ngan mga beach, nga nagseserbi nga urukyan han wildlife.
Sugad nga resulta, duha ka species hin isda an napoo, ngan duha nga iba pa an nameligro, upod an humpback chub.
Bisan kon an lebel han tubig naigbaw la hin pira ka piye katima han baha, naglalaom an mga opisyan nga magigin igo ini para mapabalik an napanas nga mga sandbar ha ubos han salog.
Waray tsunami warning nga igin-isyu, ngan sumala han Jakarta geophysics agency, waray tsunami warning nga ig-iisyu tungod kay an linog waray nakaabot ha magnitude 6.5 nga kinahanglan.
Bisan pa kon waray hulga han tsunami, nagtikang an mga residente nga malisang ngan nagtikang pagbaya han ira mga negosyo ngan han ira mga urukyan.
Bisan pa kon nakaluha hi Winfrey dida han iya pagbaya, ginklaro niya ha iya mga fans nga mabalik hiya.
 "Diri ini mahihimo nga goodbye. Asya ini an pagsira hin usa ka chapter ngan pag-abri hin usa ka bag-o."
An kataposan nga mga resulta tikang han Namibian presidential ngan parliamentary nga mga eleksyon nagsusumat nga an daan nalingkod nga presidente, nga hi Hifikepunye Pohamba, utro nga napili pinaagi hin daku nga bahin.
An nalingkod nga partido, an South West Africa People's Organisation (SWAPO), nagpabilin gihap nga usa ka mayoriya dida han parliamentary nga mga eleksyon.
Bumalhin an mga sundalo han coalition ngan Afghan ha lugar para igsiguro an lugar ngan iginpadara an iba nga mga eroplano han coalition para makabulig.
Nahitabo an pagkalaprak ha hitaas nga parte han kabukiran, ngan gintotoohan nga resulta han pagpabuto han kakontra.
Gintatapo an mga panalinguha para mabilngan an lugar nga nalaprakan tungod han maraot nga panahon ngan makuri nga dalan.
An medical charity Mangola, nga Medecines Sans Frontieres ngan an World Health Organisation nagsiring nga asya ini an pinakagrabe nga pagsarang nga narekord ha usa ka nasud.
An spokesman para han Medecines Sans Frontiere nga hi Richard Veerman nagsiring: "Tipakadto an Angola ha iya pinakagrabe tikang han katikang nga pagsarang ngan nagpapabilin an sitwasyon nga duro hin karaot ha Angola," siring niya.
An mga mulay nag tikang han alas 10:00 han aga nga maupay an panahon ngan gawas la han gutiay nga tarahiti nga nawara la dayon, perpekto adto nga adlaw para han 7’s rugby.
An nangunguna han tournament nga South Africa maupay an pagtikang dida han may ada na hira komportable nga 26 - 00 nga daog kontra ha Zambia nga nahimumutang ha ika-lima nga puwesto.
Bisan kon ha pagkita an South Africa diri andam dida han ira mga mulay kontra han ira mga kaalyado ha sur, padayon nga nag-uswag hira samtang nagpapadayon an tournament.
An ira disiplinado nga depensa, maopay nga pagkapot han bola ngan ekselente nga teamwork an nagpaiba ha ira ngan klaro nga hira an team nga angay pirdihon.
Nagyakan an mga opisyal han syudad han Amsterdam ngan an Anne Frank Museum nga an puno natapnan hin usa ka fungus ngan naghahatag hin pampubliko nga kadelikaduhan ha panlawas samtang hira naglalantugi nga naninilikado ini hin pagkatumba.
Igin-iskedyul ini para utdon dida han Martes, pero ginsalbar kahuman han usa ka emergency nga desisyon han korte.
Tanan han mga entrada han yungib, nga pinan-ngaranan "The Seven Sisters", aada ha purlumenos 100 kutob 250 metros (328 kutob 820 pyes) an dayametro.
An infrared nga mga imahe nagpapakita nga an mga pagkaiba-iba han temperatura tikang ha gab-i ngan adlaw nagpapakita nga hira bangin gud man mga yungib.
Mas matugnaw hira kontra han palibot nga mga bawbaw ha adlaw ngan mapurupaso ha gab-i. 
"An ira thermal nga batasan diri sugad han dagku nga mga yungib ha Kalibotan nga nagpapadayon ngan kaurogan nga nagmimintinar hin usa ka medyo pariho nga temperatura, pero magkauyon ini ha higlarom nga mga buho ha tuna," siring ni Glen Cushing han United States Geological Survey (USGS) Astrogeology Team ngan han Northern Arizona University nga aadto ha Flagstaff, Arizona.
Ha France, an pagbotos tradisyonal na nga low-tech nga eksperyensya: nag-uusaan an botante ha usa ka booth, mabutang hin usa ka pre-printed nga papel nga nagsusumat han ira kandidato nga pinili ngadto han usa ka sobre.
Kahuman mapamatud-an han mga opisyal an pangirilal-an han botante, ighuhulog han botante an sobre ha ballot box ngan mapirma ha rolyo han pagbotos.
An French nga balaud han eleksyon istrikto nga nag-code han mga proseso.
Tikang han 1988, kinahanglan an mga ballot box masilhag para an mga botante ngan mga nag-oobserba makasaksi nga waray mga sobre han pagtikang han pagbotos ngan waray mga sobre nga igindugang gawas la han kanan gin-ihap ngan awtorisado nga mga botante.
An mga kandidato mahimo magpadara han ira mga tinaglawas para makasaksi han kada parte han proseso. Ha pagkagab-i, gin-iihap an mga botos han mga boluntaryo ha ilarom hin mabug-at nga pagdumara, nagsusunod hin partikular nga mga pamaagi.
An ASUS Eee PC, han surusayo igin-launch ha bug-os nga kalibotan para han barato ngan mga hinungdan ha paggana, nahimo nga usa ka mapaso nga himangrawon dida han 2007 Taipei IT Month.
Pero an merkado han konsumedor han laptop nga computer duro nga nagkaiba-iba ngan nagbag-o kahuman nga gin premyuhan an ASUS dida han 2007 Taiwan Sustainable Award pinaagi kan Executive Yuan han Republic of China.
Ginhuhulagway han web site han estasyon an pasalida sugad nga "kadaan nga eskwelahan nga salidahan hin radyo nga mayda usa ka bag-o ngan makalilisang nga urusahon nga pasundayag!" 
Dida han iya sayo nga mga adlaw, iginpapakita la an pasalida ha maiha na nga nadalagan nga internet nga radyo nga site TogiNet Radio, usa ka site nga natutok ha talk radio.
Dida han urhi nga 2015, gintukod han TogiNet an AstroNet Radio sugad nga usa nga subsidiary nga istasyon.
An pasalida orihinal nga nagpapakita hin amateur nga mga voice actor, lokal ha East Texas.
Nahisumat nga nagpadayon ha kagab-ihon an patsarang nga pangawat, tungod kay waray mga opisyal nga nagpapatuman hin balaud ha kakarsadahan han Bishkek.
Ginhuhulagway iton Bishkek kumo nagtitikalunod nga usa ka estado hin "anarkiya" pinaagi han usa ka nag-oobserbar, tungod an mga gang hin mga tawo nga nagsusudoy ha kakarsadahan ngan ginkakawatan an mga tindahan hin mga makorunsumo nga mga butang. 
Ginbabasol han pira nga mga umurukoy han Bishkek an mga nagprotesta tikang ha sur para ha kawaray balaud.
Ginpirdi han South Africa an All Blacks (New Zealand) ha usa ka rugby union ha Tri Nations nga mulay ha Royal Bafokeng Stadium ha Rustenburg, South Africa.
An kataposan nga iskor amo an usa-ka-puntos nga pagdarag-an, 21 ha 20, nagtapos han kanan All Blacks 15 ka-mulay nga sunod-sunod nga daog.
Para han Springboks, gintapos hini an usa ka lima-ka-mulay nga sunod-sunod nga pirdi.
Asya ini an kataposan nga mulay para han All Blacks, nga nakadaog na han tropeyo duha ka semana an naglabay.
An kataposan nga mulay han series mahitatabo ha Ellis Park ha Johannesburg sunod nga semana, kon diin makikigmulay an Springboks ha Australia.
Usa nga sakto la an kakusog nga linog an nakabay-og ha katundan han Montana dida han 10:08 p.m. han Lunes.
Waray dayon mga report han destroso nga nakarawat han United States Geological Survey (USGS) ngan han iya National Earthquake Information Center.
Nakasentro an linog mga 20 km (15 milyas) norte-norte sinirangan han Dillon, ngan mga 65 km (40 milyas) sur han Butte.
An strain han bird flu nga makamaratay ha mga tawo, an H5N1, nakumpirma nga nakatapon han usa nga patay nga ihalas nga pato, nga nakit-an han Lunes, ha marshland hirani ha Lyon ha sinirangan han France.
Ikapito an France nga nasud han European Union nga nag-antos hini nga virus; kasunod han Austria, Germany, Slovenia, Bulgaria, Greece ngan Italy.
Nagpapabilin nga diri kompirmado an suspetsado nga mga kaso han H5N1 ha Croatia ngan Denmark.
Iginkiha ni Chambers an Diyos para han "patsarang nga pagkamatay, destroso ngan terorismo han minilyon nga mga umurukoy ha Tuna." 
Hi Chambers, usa nga agnostiko, nangatadongan nga an iya kiha "waray la hinungdan" ngan "bisan hin-o pwede makakiha bisan kan kanay."
An istorya nga ginpresentar ha French opera, ni Camille Saint-Saens, mahitungod han usa ka artist "nga an kinabuhi gindiktahan han usa ka gugma ha mga droga ngan Japan." 
Sugad nga resulta, nagsigarilyo an mga performer hin cannabis nga mga joint ha entablado, ngan an theatre mismo nag-aaghat han mga magkirita nga umapi.
Hira Former House Speaker Newt Gingrich, Texas governor Rick Perry, ngan Congresswoman Michele Bachmann nagtapos ha ika-upat, ika-lima, ngan ika-unom nga lugar, ha pagkasunod-sunod.
Kahuman han pagsulod han mga resulta, gindayaw ni Gingrich hi Santorum, pero matig-a an mga pulong para kan Romney, kon diin ha iya kabahin an negatibo nga mga patalastas hin kampanya an igin pasamwak ha kahanginan ha Iowa kontra kan Gingrich.
Nagsiring hi Perry nga "mabalik hiya ha Texas basi panginanoon an mga resulta han caucus yana nga gab-i, basi mahibaroan kon mayda ba dalan tipaunhan para ha akon hini nga karera", pero ha kaurhian nagsiring nga magpapabilin hiya ha karera ngan maato ha Enero 21 South Carolina nga primarya.
Hi Bachmann, nga nagdaog ha Ames Straw Poll dida han Agosto, nagdesisyon nga tapuson an iya kampanya.
Gindara an photographer ha Ronald Reagan UCLA Medical Center, kon diin waray la kaiha namatay hiya.
Nahisumat nga hiya nag-eedad ha iya 20s. Ha usa ka pamahayag, nagsiring hi Bieber nga "[s]amtang waray ako didto ngan diri direkta nga nadadabi hini nga makasurubo nga aksidente, upod an akon hunahuna ngan pag-ampo ha pamilya han biktima."
An entertainment news website TMZ nakasabot nga ginpaukoy han photographer an iya awto ha luyo nga bahin han Sepulveda Boulevard ngan ginsarihan pagkuha hin mga litrato han police stop ugsa tumalabok ngan magpadayon, nga nakagduso han opisyal nga pulis han California Highway Patrol nga nagdudumara han trapiko nga mandoan hiya nga bumalik ha tabok, makaduha.
Sumala han pulis, posible nga diri maatubang hin kriminal nga mga reklamo an driver han awto nga nakaligis han photographer.
Ha dise-otso ka medalya nga mayda kada adlaw, pira ka nasud an napakyas pakakadto ha medal podium.
Upod nira an Netherlands, nga hi Anna Jochemsen nga nagtapos ha ika-siyam ha women's standing class ha Super-G kakulop, ngan Finland kaupod hi Katja Saarinen nga nagtapos ha ika-napulo han pariho nga event.
Hi Mitchell Gourley han Australia nagtapos ha ika-onse ha men's standing Super-G. An Czech nga ka-atbang nga hi Oldrich Jelinek nagtapos ha ika-dise-sais ha men's sitting Super-G.
Hi Arly Velasquez han Mexico nagtapos ha ika-kinse ha men's sitting Super-G. Hi Adam Hall han New Zealand nagtapos ha ika-siyam ha men's standing Super-G.
An kanan Poland men's visually impaired skier nga hi Maciej Krezel ngan guide nga hi Anna Ogarzynska nagtapos ha ika-trese ha Super-G. Hi Jong Seork Park han South Korea nagtapos ha ika-baynte-kwatro ha men's sitting Super-G.
Ginbabasol an mga UN peacekeepers, nga umabot ha Haiti kahuman han linog han 2010, han pagsarang han sakit nga nagtikang hirani ha kampo han mga sundalo.
Sumala han kaso, waray upaya pag-sanitize an mga basura tikang ha kampo han UN, amo nga an mga bacteria nahingadto han pasanga han Salog Artibonite, an usa nga pinakadako nga salog ha Haiti.
Antes pa umabot an mga sundalo, waray pa nakaatubang an Haiti hin mga problema kasumpay hiton nga sakit tikang pa han 1800s.
Gintutudlok han Haitian Institute for Justice and Democracy an independente nga mga pag-aram nga nagsisiring nga an UN peacekeeping battalion han Nepal waray-sarabutan nga nakagdara han sakit ha Haiti.
Hi Danielle Lantagne, usa ka eksperto hito nga sakit ha UN, nagsiring nga an pagsarang posible nga tungod han mga peacekeepers.
Ginkompirma ni Hamilton ha Howard University Hospital nga gin-admit an pasyente ha maopay nga kondisyon.
An pasyente tikang pala ha Nigeria, kon diin pipira nga kaso han Ebola virus an nahitabo.
Ginsunod han ospital an protocol para ha pagkontrol han impeksyon, upod na an pagbulag han pasyente tikang ha iba para malikayan an posible nga impeksyon ha iba.
Ugsa pa han The Simpsons hi Simon nagtrabaho ha pipira nga mga salida ha magkadurodilain nga posisyon.
Durante han 1980 nagtrabaho hiya han mga salida sugad han Taxi, Cheers, ngan The Tracy Ullman Show.
Han 1989 bumulig hiya ha paghimo han The Simpsons kaupod hi Brooks ngan Groening, ngan nagin responsable ha pagkuha han siyahan nga grupo han manunurat han salida.
Bisan pa han pagbaya ha salida han 1993 nagpabilin ha iya an titulo nga executive producer, ngan padayon nga nakakarawat hin napulo ka minilyon nga dolyares ha kada season han royalties.
Nauna na nga iginbalita han Chinese news agency Xinhua nga usa nga eroplano an gin-hijack.
An mga urhi nga report nagsaysay nga an eroplano nakakarawat hin mga tarhog hin bomba ngan ginpabalik ngadto ha Afghanistan, nga ma-landing ha Kandahar.
An mga nauna nga report nagsiring nga an eroplano ginpabalik ha Afghanistan kahuman nga waray karawata an emergency landing ha Urumqi.
An mga aksidente ha kahanginan komon ha Iran, nga may-ada daan na nga fleet nga waray ka mintinar hin maopay para ha sibil ngan militar nga mga operasyon.
An internasyonal nga mga sirot nagpapasabot nga diri na angay pumalit hin bag-o nga aircraft.
Ha sayo hini nga semana, bumangga an helikopter han pulis nga nagpatay hin tulo ka tawo ngan nakasamad hin tulo pa.
Han naglabay nga bulan nakita han Iran an iya pinakagrabe nga kataragman ha kahanginan han tuig han kabunggo han airliner nga tipakadto ha Armenia, nga nagpatay ha 168 nga mga sakay.
Ha pareho nga bulan nakit-an an usa pa nga airliner nga nadalagan ha runway ha Mashhad ngan bumangga ha pader, nga nagpatay hin dise-syete.
Ginkansela han Aerosmith an ira nahibibilin nga mga concert ha ira tour.
An rock band in kinahanglan mag tour ha Estados Unidos ngan Canada kutob Septyembre 16.
Ira ginkansela an tour kahuman masamari han ira lead singer nga hi Steven Tyler kahuman niya mahulog ha entablado samtang nag pe-perform hadton Agosto 5.
Napirdi hi Murray ha siyahan nga set ha usa nga tie break kahuman magpabalyo-balyo hin serve an duha nga lalaki ha set.
Siyahan nga nagka-ada bentahi hi Del Potro ha ikaduha nga set, kondi nagkinahanglan gihapon ini hin tie break kahuman umabot ha 6-6.
Nakakarawat hi Potro hin pagtambal ha iya abaga hito nga punto kondi nahimo niya nga makabalik ha mulay.
An programa nagtikang ha alas 8:30 han gab-i lokal nga oras (15.00 UTC).
An mga sikat nga parakanta ha bug-os nga nasud an nagpresenta han bhajans, o mga kanta ha pag-debosyon, ha tiil ni Shri Shyam.
Gintikangan han parakanta nga hi Sanju Sharma an gab-i, nga ginsundan liwat ni Jai Shankar Choudhary. Iginpresenta gihap an chhappan bhog bhajan. An parakanta nga hi Raju Khandelwal an umupod ha iya.
Kahuman, ginpangunahan ni Lakkha Singh an pagkanta han bhajans.
108 ka mga plato han Chhappan Bhog (ha Hinduismo, 56 ka magduru-dilain nga nakakaon nga mga butang, sugad han, magtam-is, prutas, mani, mga sura, ngan iba pa nga iginhahalad ha diyos) an iginserbi kan Baba Shyam.
Ginpresenta gihapon ni Lakkha Singh an chhappan bhog bhajan. An parakanta nga hi Raju Khandelwal an umupod ha iya.
Han Huybes nga presentasyon han keynote ha Tokyo Game Show, iginpakita han presidente han Nintendo nga hi Satoru Iwata an disenyo han controller para han bag-o nga Nintendo Revolution console han kompanya.
Kaparehas han remote ha telebisyon, an controller nagamit hin duha nga sensor nga nakabutang harani ha telebisyon han tag-iya para e-triyanggulo an posisyon hini ha three-dimensional nga space.
Magtutugot ini ha mga magmurulay nga kontrolon an ira mga aksyon ngan mga panggios ha mga video game pinaagi ha pag-pagios han device ha hangin.
Nawad-an hin kontrol hi Giancarlo Fisichella han iya sarakyan ngan gintapos dayon an rumba madagmit gud la katima han pagtikang.
An iya teammate nga hi Fernando Alonso an nanguna ha haros bug-os nga rumba, kondi naundang dayon ini kahuman pumahuway ha pit-stop, tungod siguro ha sayop nga pagkataod han mag-una nga kaliding.
Gintapos ni Michael Schumacher an iya rumba diri la maiha kahuman ni Alonso, tungod han distroso han pagka-suspende ha damo nga away durante han rumba.
"Cute hiya hinduro ngan maupay gihapon nga nakanta," siring niya sumala ha kopya han news conference.
Nababantad ako ha kada oras nga nagbabansay kami hini, ha kahiladman han akon kasingkasing.
Mga 3 ka minuto ugsa palupdon, nakita ha on-board camera an damo nga piraso han insulation foam nga nagburublag tikang ha tangke han gasolina.
Kondi, waray hira magdahom nga magigin hindungdan ini hin distroso ha shuttle.
An hepe ha shuttle program han NASA nga hi N. Wayne Hale Jr. nagsiring nga an bura nahulog "kahuman han panahon nga amon ginkabarak-an."
Lima ka minuto antes han display an hangin nagtikang paglasurbo, paglabay hin usa ka minuto, naabot na ha 70km/h an hangin... ngan umabot an uran, kondi makusog ngan dagku ini nga baga hin gintatampalo an imo panit hin dagom, ngan an uran nahulog tikang ha langit, an mga tawo nalisang ngan nangugliat ngan nandadlagan ha usa kag usa.
Nawara an akon bugto ngan an iya sangkay, ngan han tikadto ako may-ada duha nga tawo nga may kapansanan nga naka wheelchair, ginpipitikan ngan ginduduso-duso la hira han mga tawo," siring ni Armand Versace.
Igin-report gihapon han NHK nga nagana la gihapon an Kashiwazaki Kariwa nuclear power plant ha Niigata prefecture.
Igin-report han Hokuriku Electric Power Co. nga waray nagin epekto tikang han linog ngan iginpasarado an Numero 1 ngan 2 nga mga reactor hini ha Shika nuclear power plant.
Iginreport nga pipira han 9400 nga kabablayan ha rehiyon an waray tubig ngan ginbabana-bana nga 100 an waray kuryente.
Naguba an pipira nga mga karsada, nautod an serbisyo han tren ha mga apektado nga lugar, ngan nagpabilin nga sarado an Noto Airport ha Ishikawa prefecture.
Usa nga bomba an bumoto ha gawas han opisina han gobernador heneral.
Tulo pa nga bomba an bumuto harani ha building han gobyerno ha sulod hin duha ka oras.
Walo an opisyal nga nahipatik nga kadamo han mga namatay, ngan an opisyal nga report nag kompirma nga ngada ha 30 an samaran; kondi an urhi nga ihap waray pa hisabti.
An cyanuric acid ngan melamine parehas nga makikita ha mga sample han ihi tikang ha mga alaga nga hayop nga namatay kahuman makakaon hin kontaminado nga mga pagkaon.
An duha nga mga compound na-react ha usa-kag-usa para magporma hin mga kristal nga puydi makapugong ha pag function han kidney, siring han mga parasaliksik ha unibersidad.
Naobserbahan han mga parasaliksik an mga kristal nga naporma ha ihi han uding pinaagi ha pagsapong han melamine ngan cyanuric acid.
An komposisyon hini nga mga kristal nagkapareho hadton mga nakit-an ha ihi han mga apektado nga hayop han iginkompara ini pinaagi han infrared spectroscopy (FTIR).
Diri ako maaram kon nasantop ito niyo o waray, pero kasagaran han mga kagamitan tikang ha Central America in kinanhi hini nga siyudad nga waray katungdanan.
Kondi otsente ka porsyento han aton mga butang an nabuhisan pinaagi han mga taripa ha mga nasud ha Central America. gintagad namon kamo.
Diri gud ini makatadunganon para ha akon; diri gud ini patas.
An akon la masisiring ha mga tawo nga tagda kami ha parehas nga paagi han amon pagtagad ha iyo.
An Gobernador ha California nga hi Arnold Schwarzenegger pumirma hin balaud nga diri nagtutugot ha pamaligya o pagrenta hin bayolente nga mga video games ha mga menor de edad.
Ginkikinahanglan han balaudnon nga an bayolente nga mga video game nga igbabaligya ha estado han California in pagbubutangan hin decal nga mababasa nga "18" ngan an ira pamaligya ha menor de edad mahimo makahatag hin sirot pinaagi ha pag-multa hin $1000 kada opensa.
An Direktor han Public Prosecutions, hi Kier Starmer QC, naghatag hin pahayag yana nga aga nga nag-aanunsyo han pagkiha kanda Huhne ngan Pryce.
Bumul-iw na ha pwesto hi Huhne ngan sasaliwanan hiya ha Gabinete ni Ed Davery MP. Ginlalaoman nga kukuhaon ni Norman Lamb MP an trabaho han Business Minister nga ginbayaan ni Davey.
Naka-iskedyul nga umatubang hira Huhne ngan Pryce ha Korte han Westminster Magistrates ha Pebrero 16.
An mga namatay amo hira Nicholas Alden, 25, ngan Zachary Cuddeback, 21. Hi Cuddeback amo an driver.
Hi Edgar Veguilla nakakarawat hin mga samad ha butkon ngan panga samtang hi Kristoffer Schneider nanginginahanglan hin reconstructive surgery para ha iya nawong.
Napakyas an mga armas ni Uka samtang naka-tungod ha ulo han ikalima nga lalaki. Hi Schneider may padayon nga ginbabati nga kaul-ol, pagkabuta han usa nga mata, nawawara nga bahin han bungo ngan usa nga nawong nga gintukod utro tikang ha titanium.
Tinmistigo hi Schneider pinaagi ha videolink tikang ha base han USAF ha iya lugar nga natawhan.
Labot la han panhitabo han Miyerkules, nakipag-atbangay hi Carpanedo ha duha nga indibiduwal nga rumba ha Championships.
An siyahan niya amo an Slalom, kon diin nagkaada hiya hin Did Not Finish ha iya siyahan nga pagdalagan. 36 ha 116 nga ka-atbang an nagkamay-ada parehas nga resulta hadto nga rumba.
An iba niya nga rumba, an Giant Slalom, nakit-an nga nakahuman hiya ha ikanapulo ha grupo han mga kababayin-an nga may ginhiusa nga oras han pagdalagan nga 4:41.30, 2:11.60 minutos nga mas mahinay kontra han naka una ha pwesto nga taga Austria nga hi Claudia Loesch ngan 1:09.02 minutos nga mas mahinay kontra han ika-siyam nga pwesto nga hi Gyongyi Dani han Hungary.
Upat nga skier ha women's sitting group an pakyas nga makahuman han ira dalagan, ngan 45 ha 117 han kabug-osan nga mga skier ha Giant Slalom an pakyas nga makaranggo ha rumba.
Narekober han Madhya Pradesh Police an kinawat nga laptop ngan mobile phone.
Hi Deputy Inspector General D K Arya nagsiring, "Gin-aresto namon an lima ka tawo nga nanlugos han babaye nga taga Switzerland ngan nabawi an iya mobile ngan laptop". 
An mga akusado ginpan-ngaranan nga Baba Kanjar, Bhutha Kanjar, Rampro Kanjar, Gaza Kanjar ngan Vishnu Kanjar.
Ginsiring han superintendente han pulis nga hi Chandra Shekhar Solanki nga an mga akusado umatubang ha korte nga may mga tabon ha nawong.
Bisan kon tulo ka tawo an nakada ha sulod han balay han nabangga an awto, waray bisan usa ha ira an nasamaran.
Samtang, nakasinati hin seryoso nga mga samad ha ulo an driver.
Temporaryo nga ginsadhan an dalan kon diin nahitabo an disgrasya samtang an serbisyo han emerhensiya an bumulig ha drayber nga makagawas tikang ha pula nga Audi TT.
Nauna hiya nga igindara ha James Paget Hospital ha Great Yarmouth.
Kahuman iginbalhin hiya ha Addenbrooke's Hospital ha Cambridge.
Aadto pirme hi Adekoya ha Edinburgh Sheriff Court nga ginpasakaan hin kaso ha pagpatay han iya anak.
Aada hiya ha kustodiya samtang naghuhulat han kaso ngan pag-atubang, kondi an bisan ano nga nakit-an nga ebidensya in bangin magin diri limpyo tungod kay an iya imahe nagsarang na ha publiko.
Komon ini nga buruhaton ha iba nga dapit ha UK kondi naiiba an nagios nga hustisya ha Scotland ngan ginkita han korte an pag-publikar han mga litrato sugad nga potensyal nga makaka-distroso.
Nagsiring hi Propesor Pamela Ferguson han Unibersidad han Dundee nga "baga-baga hin naglalakat an mga mamamahayag ha usa nga delikado nga linya kon nagpupublikar hin mga litrato ngan iba pa han mga suspetsado."
Iginpasabot han Crown Office, nga amo an nagdudumara han mga kaso, ha mga mamamahayag nga waray dugang nga komento an ipapagawas bisan kutob la ha pagbista.
An dokumento, sumala han nagsarang, nagtutudlok ha mga away han paultan, nga karuyag han Palestine base ha mga pag-ultan ugsa han 1967 Mideast War.
An iba nga mga ginhisgutan nga mga topiko in iginpatik nga lakip an tidaraon nga estado han Jerusalem nga sagrado ha pareho nga mga nasud ngan an isyu ha Jordan Valley.
Iginmamando han Israel an padayon nga presensya han militar ha kabukiran ha sulod hin napulo ka tuig ha oras nga mapirmahan an usa nga kasabotan samtang sumugot an PA nga bumaya ha sugad nga presensya ha sulod la hin lima ka tuig.
An mga parapamusil ha kadugangan nga trial ha pag-kontrol han mga peste in angay nga susihon han mga tanod, tungod kay ginbabantayan an mga trial ngan ginkikita an pagka epektibo hito.
Ha pakigsumpayan han NPWS ngan han Sporting Shooters Association han Australia (NSW) Inc, an mga kwalipikado nga mga boluntaryo gin-recruit, ha ilarom han hunting program han Sporting Shooters Association.
Sumala kan Mick O'Flynn, an Acting Director Park Conservation and Heritage kaupod an NPWS, an upat nga mamumusil nga ginpili ha siyahan nga operasyon han pamusil in nakakarawat hin komprehensibo nga katalwasan ngan instruksyon ha pagbansay.
Nanumpa hi Martelly ha bag-o nga Provisional Electoral Council (CEP) nga may siyam nga miyembro kakulop.
Amo ini an ikalima nga CEP ni Martelly ha sulod hin upat ka tuig.
Han naglabay nga bulan gin-rekomenda han usa nga komisyon ha pagka-presidente an nauna nga paglusad ha pwesto han CEP sugad nga parte han usa nga pitad agud maibalhin an nasud ngadto ha bag-o nga eleksyon.
An komisyon amo an ginhimo solusyon ni Martelly ha nagsasarang nga protesta nga na kontra ha rehimen nga nagtikang han Oktobre.
An usahay-bayolente nga mga pag protesta in na-ugsod tungod ha pakyas nga pagpahigayon han eleksyon, an pipira tikang pa han 2011.
Mga 60 nga kaso han diri nagana nga mga iPods tungod han sobra nga pamaso an nahipatik, nga nagin hinungdan hin total ha unom nga sunog nga naghatag ha upat ka tawo hin gudti nga paso.
Siring han Ministry of Economy, Trade and Industry (METI) han Japan nga maaram ini han 27 nga aksidente nga may kalabotan han mga device.
Han naglabay nga semana, gin-anunsyo han METI nga nagpasabot an Apple nga may-ada 34 pa nga insidente han overheating, nga gintawag han kompanya nga "diri-seryoso." 
An ministry nagbaton pinaagi ha pagtawag han waray ka dayon nga report han Apple nga "makamaraan gud"
An linog nahitabo ha Mariana han alas 07:19 han aga lokal nga oras (09:19 han gab-i GMT Biyernes).
An opisina han pagdumara hin emerhensya ha Norte nga Bahin han Marianas nagsiring nga waray mga kagubaan han nasud nga iginreport ha ira.
Ngan nagsiring liwat an Pacific Tsunami Warning Center nga waray indikasyon nga magkakamay-ada hin tsunami.
Usa ka anay Pilipino nga pulis in nagbihag han Hong Kong nga mga turista pinaagi han pag-hijack han bus nira ha Manila, an kapital han Pilipinas.
Nagpabuto hi Rolando Mendoza han iya M16 nga pusil ha mga turista.
Pipira nga mga bihag an gintalwas ngan porlomenos unom an kumpirmado nga namatay ha pagkayana.
Unom nga mga hostage, upod an kabataan ngan kalagsan, an sayo nga ginbuhian, amo man liwat an Pilipino nga mga litratista.
Waray pag-iha, nakigbalyo hin pwesto an mga parakuha hin litrato ha edaran nga babaye tungod kay kinahanglan niya gumamit hin lababo. Ginpusil hi Mendoza ngan namatay.
Ginsundan ni Liggins an mga pitad han iya tatay ngan sumulod ha karera han medisina.
Nagbansay hiya sugad nga obstetrician ngan nagtikang pagtrabaho ha Auckland's National Women's Hospital han 1959.
Samtang hiya nagtatrabaho ha hospital hi Liggins nagtikang pag-imbestigar han premature labor durante ha iya bakante nga oras.
An iya pagsaliksik nagpapakita nga kon an hormone maaataman mahimo ini makapadagmit ha pagkahinog ha baga han bata.
Hi Xinhua nag-report nga an mga imbestigador ha gobyerno nakakuha hin duha nga 'black box' nga recorder han flight hadton Miyerkules.
Nagpasidungog gihapon kan Luna an igkasi mga wrestler.
Hi Tommy Dreamer nagsiring "hi Luna an pinakasiyahan nga Rayna han Extreme. An akon pinakasiyahan nga manager. Hi Luna namatay ha gab-i nga duha an bulan. Naiiba sugad la ha iya. Makusog nga babaye." 
Hi Dustin "Goldust" Runnels nag komento nga "hi Luna pareho ha akon ka mahilig magpatawa...bangin sobra pa ngani...hinigugma ko hiya ngan mimingawon ako ha iya...unta aada na hiya ha maopay nga kahimtang."
Gawas han 1,400 ka tawo nga nag-poll antes han 2010 federal nga eleksyon, adton mga nakontra ha Australia nga magin usa nga republika tinmubo hin 8 porsyento tikang han 2008.
Gin-angkon han tigpanginano nga hi Prime Minister Julia Gillard durante han kampanya han 2010 federal nga eleksyon nga hiya natoo nga an Australia sadang mahimo nga republika ha kataposan han pagmando ni Rayna Elizabeth II.
34 porsyento hadton aada ha poll in may pareho nga panlantaw, nga naghihingyap nga hi Rayna Elizabeth II magin kataposan nga monarkiya ha Australia.
Ha paghinapos han poll, 29 porsyento hadton mga gin-survey an natoo nga an Australia sadang mahimo nga republika ha madali nga panahon, samtang 31 porsyento an natoo nga an Australia diri sadang mahimo nga republika.
An Olympic gold medalist in kinahanglan lumangoy ha 100m ngan 200m freestyle ngan ha tulo ka relay ha Commonwealth Games, pero tungod han iya mga reklamo an iya kahimsog gindudahan.
Waray hiya makahimo ha pag-inom hin mga tambal nga kinahanglanon para makabulig nga maulian an kaul-ol tungod kay igindiri ini tikang ha mga Mulay.
Hi Curtis Cooper, usa nga mathematician ngan maestro ha computer science ha Unibersidad han Central Missouri, in nakadiskubre han pinakadako nga kilala nga prime number ha pagkayana hadton Enero 25.
Pipira nga mga tawo an nagpamatuod han pagkadiskubre gamit an magkaduro-dilain nga hardware ngan software ha tinikangan han Pebrero ngan igin-anunsyo ito han Martes.
An mga comet posible nga gintikangan han paghatod hin tubig ha tuna kaupod han mga organiko nga butang nga mahimo magporma hin mga protina ngan magsuporta ha kinabuhi.
Ginlalaoman han mga siyentista nga mahibaroan kon paonan-o nahimo an mga planeta, ilabi na kon paonan-o nahimo an Earth, tungod kay an mga comet nahabangga ha Earth tikang pa hadto.
Hi Cuomo, 53, nagtikang han iya pagka gobernador ha sayo nga bahin hini nga tuig ngan pumirma ha usa nga balaudnon han naglabay nga bulan nga nagpapa-legal han pakig-asawa ha parehas nga sekso.
Iya ginhulagway an mga uro-istorya sugad nga "uruistorya ha politika ngan linurong". 
Ginbabanabana nga madalagan hiya pagka-presidente ha 2016.
An NextGen in usa nga sistema nga ginproklama han FAA nga matugot ha mga eroplano nga makalupad hin haglipot nga ruta ngan makatipid hin minilyon nga galon hin gasolina kada tuig ngan mag-utod han mga emisyon han carbon.
Nagamit ito hin nakabase ha satellite nga teknolohiya nga sukwahi han kadaan nga ground-radar-based nga teknolohiya nga matugot han trapiko ha igbaw nga kontrolon an pinpoint aircraft nga may dako nga pagka-eksakto ngan mahatag ha mga piloto hin mas husto nga impormasyon.
Waray kadugangan nga sarakyan an igbubutang ngan an mga overground nga tren in diri mahunong ha Wembley, ngan an mga paradahan han awto ngan park-and-ride nga pasilidad an diri na magagamitan ha ubos.
An mga kahadlok ha kakulangan hin transportasyon nagpahitaas han posibilidad nga an mga mulay mapipiritan nga mulayon ha luyo han mga sarado nga purtahan hin waray mga taga-suporta han grupo.
Usa nga pag-aram nga iginpublikar hadton Huybes ha journal Science in nag-report ha paghimo hin bag-o nga species han tamsi ha Isla han Ecuadorian Galapagos.
An mga parasaliksik tikang ha Unibersidad han Princeton ha Estados Unidos ngan Unibersidad han Uppsala ha Sweden in nag-report nga an mga bag-o nga linarang na evolve ha sulod la hin duha ka henerasyon, bisan kon ini nga proseso gintotoohan nga mas maiha, tungod han breeding ha butnga han endemic Darwin finch, Geospiza fortes, ngan an mga imigrante nga cactus finch, Geospiza conirostris.
An bulawan in puydi himoon ha magkadirodilain nga porma. Puydi ini i-rolyo ngadto ha gudtiay nga mga porma.
Puydi ini bunluton ha manipis nga alambre, nga puydi birikon ngan tahion. Puydi ini martilyohon o i-rolyo ngadto hin mga sheet.
Puydi ini himoon nga sobra ka nipis, ngan ipadukot ha iba pa nga metal. Puydi ini himoon hin sobra ka nipis nga kon usahay gingagamit para dekorasyonan an mga litrato nga iginpinta han kamot ha mga libro nga gintatawag nga "iluminado nga mga manuskrito".
Ini tinatawag nga pH han kemikal. Makakahimo ka hin timailhan gamit an pula nga duga han repolyo.
An duga han repolyo nag-iiba hin kolor depende kon ano ka acidic or basic (alkaline) an kemikal.
An pH nga lebel nagpapasabot han kadamuon han Hydrogen (an H ha pH) an mga ion ha gin-testingan nga kemikal.
An mga hydrogen ion in mga proton nga gintanggalan han ira mga electron (tungod kay an mga atom han Hydrogen hinimo hin usa nga proton ngan usa nga electron).
Birika an duha nga uga nga pulbos ngan kahuman, gamit an malimpyo nga hulos nga mga kamot, pugaa ini para mahimo nga bola.
An hulos ha imo mga kamot an ma-react ha gawas nga mga layer, nga magigin marisyo ha pamati ngan mapoporma ha usa nga klase hin shell.
An mga siyudad han Harappa ngan Mohenjo-daro in may-ada naka-flush nga kasilyas haros kada balay, nga nakasumpay ha usa nga sopistikado nga sistema han hugaw.
An mga salin han sistema han imburnal nakit-an ha mga balay ha mga siyudad han Minoan ha Crete ngan Santorini ha Greece.
May-ada gihapon mga kasilyas ha kadaan nga Ehipto, Persya ngan China. Ha Romano nga sibilisasyon, usahay an mga kasilyas bahin han mga pampubliko nga karigoan kon diin magkaurupod an mga lalaki ngan babaye ha magkatampo nga kompanya.
Kon natawag ka ha tawo nga libo ka milya an kaharayo, nagamit ka hin satellite.
An satellite ha kawanangan an nakakarawat hin tawag ngan kahuman ginbabalik ito dayon ha ubos.
An satellite iginpapadara ha kawanangan pinaagi hin usa nga rocket. Nagamit an mga siyentista hin mga teleskopyo ha kawanangan tungod kay ginhihiwi han atmospera han Earth an pipira han aton lamrag ngan pangitaan.
Kinahanglan hin higante nga rocket nga sobra ha 100 ka piye an kahitaas para makagbutang hin satellite o teleskopyo ha kawanangan.
Ginbag-o han kaliding an kalibotan ha diri katoohan nga paagi. An pinakadako nga butang nga nabuhat han kaliding para ha aton amo an paghatag ha aton hin mas masayon ngan mas mapaspas nga transportasyon.
Gindara hito ha aton an tren, awto, ngan damo pa nga iba nga mga kagamitan ha transportasyon.
Ha ilarom hini in sakto la nga kadako han mga uding nga nakaon hin sakto la nga kadako hin biktima tikang ha mga kuneho ngadto ha mga antelope ngan usa.
Ha kataposan, damo nga gudtiay nga uding (kaupod na an diri hinigtan nga mga alaga nga uding) nga nakaon hin mas gudtiay nga biktima sugad han mga insekto, yatot, taguto, ngan tamsi.
An sekreto ha ira kalamposan amo an konsepto han pagpahiangay ha lugar, usa nga espesyal nga trabaho han kada usa nga uding nga magpugong ha pakipagkompetensya ha iba.
An mga leon an pinakasosyal nga mga uding, nga naukoy ha dagku nga mga grupo nga gintatawag nga mga pride.
An prides in ginbubug-os hin usa ngada ha tulo nga mag-urupod nga mga lalaki ha husto nga pangidaron, kaupod han ngada ha traynta nga babaye ngan mga anak.
An mga babaye an kasagaran nga duok ha usa-kag-usa, sugad nga daku nga pamilya hin magburogto nga babaye ngan mga anak nga babaye.
An mga pride han leon in nagios sugad han mga grupo hin mga lobo o ayam, mga hayop nga baga-baga hin leon (pero diri an dagku nga mga uding) an pamatasan, ngan nakakapatay gihap ha ira biktima.
Usa nga makarit nga atleta, an tigre nakakasaka (bisan diri maopay), nakalangoy, nakakalukso hin harayo nga distansya ngan nakakabunlot hin lima ka beses ha kusog han usa nga makusog nga tawo.
An tigre in aada ha pareho nga grupo (Genus Panthera) sugad han mga leon, leopardo ngan jaguar. Ini nga upat la nga uding an nga nakakangurob.
An pagngurob han tigre diri parehas han bug-os nga tingog nga pagngurob han leon, kondi mas kapareho hin usa nga pagtingog hin mabangis, nasinggit nga mga pulong.
Karuyag han mga ocelot kumaon hin gudtiay nga mga hayop. Nananakop hira hin mga unggoy, halas, yatot, ngan tamsi kon mahihimo nira. Haros tanan nga mga hayop nga gindadakop han ocelot in mas gudtiay pa hito.
Ginhuhunahuna han mga siyentista nga an mga ocelot in nasunod ngan nagbibiling hin mga hayop nga kakaunon (biktima) pinaagi ha hamot, nga ginhahamot kon diin hira nga tuna nakadto.
Nakakakita hira hin maopay bisan ha masirom nga may bisyon ha kagab-ihon, ngan pasikreto gihapon hira nga nagios. An mga ocelot nananakop han ira biktima pinaagi ha pagtampo ha ira palibot ngan kahuman ginluluksohan an ira biktima.
Kon an usa nga gutiay nga grupo han mga buhi nga butang (usa nga gutiay nga populasyon) in nahibulag tikang ha nangunguna nga populasyon kon diin hira tikang (sugad kon hira bumalhin ha kabukiran o suba, o kon hira bumalhin ha bag-o nga isla para diri hira madagmit makabalhin utro) kasagaran nga nakikita nira an ira kalugaringon ha iba nga palibot kon diin hira nag-ukoy han una.
Ini nga bag-o nga palibot may-ada magkadurodilain nga pagkukuhaan ngan magkadurodilain nga mga kakompetensya, sanglit an bag-o nga populasyon manginginahanglan hin magkadurodilain nga mga kalidad o pagpahiangay para magin usa nga makusog nga kompentensya kontra ha kon ano an kinahanglaln nira han una.
An orihinal nga populasyon in waray gud pagbabag-o, kinahanglan la gihapon nira hin kaparehas nga pagpahiangay sugad han una.
Ha paglabay han panahon, samtang an bag-o nga populasyon nagtikang na magpahiangay ha ira bag-o nga palibot, nagtitikang hira kitaon nga nagtitikaguti sugad han iba nga populasyon.
Ha kaihaan, kahuman han yinukot-yukot o bisan ha minilyon nga katuigan, an duha nga populasyon magigin iba na kitaon ngan diri na hira matatawag nga parehas nga linarang.
Gintatawag namon ini nga proseso han speciation, nga karuyag sidngon ha pagbuhat hin bag-o nga species. An speciation in usa nga diri malilikayan nga hingangadtoan ngan usa nga importante hinduro nga bahin han ebolusyon.
An mga tanom nakakahimo hin oxygen nga gingiginhawa han mga tawo, ngan nakuha liwat hin carbon-dioxide nga igingagawas han mga tawo (amo ini an, pag ginhawa tigawas).
An mga tanom nakuha hin ira pagkaon tikang ha adlaw pinaagi han photosynthesis. Naghahatag gihapon hira hin lindong.
Ginhihimo namon an amon mga balay tikang ha mga tanom ngan an amon mga bado hinimo tikang ha mga tanom. Mga tanom an kasagaran namon nga ginkakaon. Kon waray mga tanom, diri mabubuhi an mga hayop.
Mosasaurus an pungkay nga maniribad han iya panahon, asya nga waray kinahahadlokan, labot la hit iba nga mosasaurs.
An iya halaba nga panga puno hin lampos hin 70 nga labaha an tarom nga mga ngipon, upod han dugang nga set ha atop han baba, karuyag sidngon nga waray makaka-iskapo bisan ano nga tumabok hiton iya dalan.
Sigurado nga diri kita maaram, pero bangin la mayda niya tinidor nga dila. An iya kinakaon upod an mga bao, dagko nga isda, iba nga mga mosasaurs, ngan bangin pa ngani ini nagin kanibal.
Inaatake liwat niya an bisan ano nga masulod han tubig, bisan an higante nga dinosaur sugad han T. rex diri matupong ha iya.
Samtang bangin pamilyar ha aton an kaurogan han ira pagkaon, an mga Romano mayda gihap urusahon o talagsahon nga pampiyesta nga mga butang, upod an ihalas nga baboy, paboreal, mga suso, ngan usa nga klase hin yatot nga gintatawag nga dormouse
Usa pa nga kaibahan amo nga samtang an kablas nga mga tawo ngan an kababayin-an nakaon han ira pagkaon samtang nalingkod ha mga lingkoran, karuyag han mga riko nga magsaro-saro kon diin nalunay hira ha ira mga kagiliran samtang nakaon han ira mga pagkaon.
An kadaan nga mga pagkaon ha Roma diri nag-uupod han mga pagkaon nga inmabot ha Europa tikang ha America o tikang ha Asya han urhi nga mga siglo.
Pananglitan, waray hira magkaada hin mais, o mga kamatis, o mga patatas, o cocoa, ngan waray kadaan nga Roman nga nakatilaw na hin pabo.
Nagtukod an mga Babylonian hin usa nga primera nga templo ha kada usa han ira mga diyos nga ginhuhunahuna nira nga urukyan han diyos.
Magdadara an mga tawo hin mga sakripisyo para han mga diyos ngan an kapadian magsasari ha paghatag han mga panginahanglan han mga diyos pinaagi han mga seremonyas ngan mga piyesta.
An kada templo mayda usa nga abri nga bungsaran han templo ngan pansulod nga santuaryo nga an kapadian la an puydi sumulod.
Usahay nagtitindog hin espesyal nga mga tore nga porma hin pyramid, nga gintatawag nga mga ziggurat, para mahimo nga bahin han mga templo.
An tumoy han tore amo an espesyal nga santuaryo para han diyos.
Ha mapaso-paso nga klima han Middle East, diri importante an balay.
Kaurogan han kinabuhi han Hebreo nga pamilya nahitatabo ha gawas.
Nagluluto an kababayin-an ha libong; an mga tindahan abri la nga mga papag nga nakikit-an ha karsada. Bato an gingagamit para han pagtindog hin kabalayan.
Waray dagku nga mga kagurangan ha tuna han Canaan, asya duro kamahal an kahoy.
Gutiay la an nag-uukoy ha Greenland. Ha Norse nga mga istorya nagsiring hira nga ginpalayas hi Erik the Red tikang ha Iceland tungod han pagpatay, ngan dida han pagbiyahe hin mas hirayo tipakatundan, nakit-an an Greenland ngan gin-ngaranan ini nga Greenland.
Pero bisan pa han iya pakadiskubre, nag-uukoy na didto an mga tribo han Eskimo hadto nga panahon.
Bisan kon 'Scandinavian' an kada nasud, damu an mga pagkakaiba ha butnga han katawhan, mga hadi, mga kustomre ngan kasaysayan han Denmark, Sweden, Norway ngan Iceland.
Kon nakagkita ka han pelikula nga National Treasure, bangin hunahunaon mo nga usa nga mapa hin karikohan an nakasurat ha luyo han Declaration of Independence.
Pero, diri ini tinuod. Bisan kon mayda nakasurat ha luyo han dokumento, diri ini usa nga mapa hin karikohan.
Nakasurat ha luyo han Declaration of Independence an mga pulong han "Orighinal nga Declaration of Independence nga may petsa han ika-4 Hulyo 1776". Makikita an mga teksto ha ilarom han dokumento, pabalikad.
Samtang waray may nakakapiho kon hin-o gud an nagsurat hini, hinbabaroan nga sayo ha iya kinabuhi, an daku nga anit nga susuratan nga dokumento (an iya sukol 29¾ ka pulgada ngan 24½ ngan pulgada) iginlikid ini para tipigon.
Salit, bangin an notasyon igindugang la simple sugad usa nga label.
An mga pagduong han D-Day ngan an sinmunod nga mga araway nakapagawas han norte han France, pero diri la gihap nakagawas an sur.
Ginmandoan ini han "Vichy" French. Am ini an French nga mga tawo nga nakigsarabot hin kamurayawan ha mga German dida han 1940 ngan nagtrabaho para ha ira imbis nga makig-away ha ira.
Dida han 15 Agosto 1940, ginsakop han Allies an sur nga bahin han France, an pagsakop gintawag nga "Operation Dragoon".
Ha sulod la hin duha ka semana an mga Amerikano ngan pwersa han Libre nga French ginpagawas an sur nga bahin han France ngan naglingi tikadto ha Germany.
An sibilisasyon usa ka solo nga kultura nga ginbabarahin hiton mahinungdanon nga kadaku nga grupo hin katawhan nga nag-uukoy ngan natrabaho hin burublig, usa ka sosyedad.
An pulong nga sibilisasyon nagtikang ha Latin nga civilis, karuyag sidngon sibil, may kalabotan ha Latin nga civis, karuyag sidngon citizen, ngan civitas, karuyag sidngon syudad o syudad nga estado, ngan ha sugad-sugad gihapon nga paagi nagsasaysay han kadakuon han sosyedad.
An mga syudad nga estado amo an tinikangan han mga nasud. An usa nga kultura han sibilisasyon nagsasaysay han pagpasa han hibaro ngadto han pira ka henerasyon, usa nga nagpapabilin nga kultural nga tamak ngan patas nga pagpasarang.
Kaurogan han guroguti nga mga kultura nawawara nga diri nagbibilin hin ebidensya nga may kalabotan ha kasaysayan ngan pakyas nga kilal-on sugad nga kaangayan nga mga sibilisasyon.
Dida han Revolutionary War, an trese nga mga estado siyahan nagporma hin usa nga maluya nga sentral nga gobyerno—nga Kongreso amo an nagkokomponer ha iya—ha ilarom han Articles of Confederation.
Kulang an Kongreso hin bisan ano nga gahum para igpatuman an mga buhis, ngan, tungod kay waray ehekutibo o hudisyal, naglalaom ini ha mga awtoridad han estado, nga danay diri nakigbinuligay, para mapatuman an tanan han iya mga kagiosan.
Waray gihapon hira awtoridad para pugngan an mga balaud ha buhis ngan mga taripa ha butnga han mga estado.
Nagkikinahanglan hin bug-os nga pagtugot an mga Artikulo tikang ha tanan nga mga estado ugsa nira bag-uhon ngan ginbabalewaray la han mga estado an sentral nga gobyerno nga sukot la umabsent an ira mga representante.
An nasyonal nga football han Italy, upod han German nasyonal nga football team amo an ikaduha nga pinakamadaog nga team ha kalibotan ngan mga kampyon han FIFA World Cup dida han 2006.
An sikat nga mga sports nag-uupod han football, basketball, volleyball, water-polo, fencing, rugby, cycling, ice hockey, roller hockey ngan F1 motor racing.
Pinakasikat an winter sports ha Norte nga mga rehiyon, nga ginkukumpetensyahan han mga Italian ha internasyonal nga mga mulay ngan Olympic nga mga event.
Nagkakapot an Japan hin hirani 7,000 ka isla (an gidadako-i amo an Honshu), nga nakakapahimo ha Japan nga ika-7 nga pinakadaku nga isla ha kalibotan!
Tungod han cluster/grupo han mga isla nga mayda an Japan, sukot pag-ngaranan an Japan nga, ha heograpikal nga tindog, sugad usa nga "archipelago"
An tinikangan han Taiwan nagtikang pa hadton ika-15 ka siglo kon diin iginrekord han lumalabay nga European nga mga maglarayag an ngaran han isla sugad nga Ilha Formosa, o mahusay nga isla.
Dida han 1624, nagtukod an Dutch East India Company hin usa ka base ha sur-katundan han Taiwan, nga nagpatikang han usa nga pagbag-o ha mga buruhaton han nitibo nga produksyon han bugas ngan pag-empleyo han Intsik nga mga trabahador para magtrabaho ha ira mga tanoman hin bugas ngan tubo.
Dida han 1683, ginkuha han mga pwersa han Qing dynasty (1644-1912) an kontrol han katundan ngan norte nga baybayon nga mga lugar han Taiwan ngan gindeklara an Taiwan sugad nga usa nga probinsya han Qing Empire dida han 1885.
Dida han 1895, kahuman han kapirdi dida han Pinakauna nga Sino-Japanese nga Girra (1894-1895), nagpirma an gobyerno han Qing ha Treaty of Shimonoseki, kon diin iya ginpasa an pagmando ha Taiwan ngato ha Japan, nga nagmando han isla tubtob han 1945.
Ginkokompwesto an Machu Picchu han tulo nga panguna nga mga istraktura, gin-ngaranan nga Intihuatana, an Templo han Adlaw, ngan an Kwarto han Tulo nga mga Bintana.
Kaurogan han mga bilding ha mga ligid han complex gintindog utro para makahatag ha mga turista hin mas maopay nga ideya kon ano gud an ira orihinal nga itsura.
Han 1976, traynta porsyento han Machu Picchu an naayad na ngan an pag-ayad nagpapadayon pa tubtob yana.
Pananglitan, an pinaka-komon nga still nga imahe hin photography nga pormat ha kalibotan amo an 35mm, nga amo an dominante nga kadaku hin film dida han pagsira han panahon han analog nga film.
Ginhihimo la gihapon ini yana, pero mas importante an iya aspect ratio ginsunod han digital camera image sensor nga mga pormat.
Ha tinuod la an 35mm nga pormat, baga hin malibog, 36mm an kahilapad ngan 24mm an kahitaas.
An aspect ratio para hini nga pormat (gin-divide ha dose para makuha an pinakasimple nga whole-number nga ratio) kon sugad ginsisiring nga 3:2.
Damo nga komon nga mga pormat (APS nga pamilya hin mga pormat, pananglitan) an nakatupong o hirani nga nakakabanabana hini nga aspect ratio.
An duro hin ka pag-abuso ngan sukot tamayon nga balaud han ikatulo amo an simple nga giya han paghimo hin dynamismo samtang nagpapabilin an sukol hin kahapsay ha usa nga imahe.
Ginsisiring hini nga an pinaka-epektibo nga lugar para han panguna nga himangrawon amo an gintatapoan han mga linya nga nagtutunga han imahe ha ikatulo vertically ngan horizontally (kitaa an pananglitan).
Hini nga panahon han kasaysayan han Europa, an Singbahan han Katoliko, nga nagin riko ngan gamhanan, igin ilarom hin pag-usisa.
Han sobra yukot ka tuig an gin-usa han Kristiyano nga relihiyon an mga estado han Europa ha luyo han mga pagkadurudilain han yinaknan ngan mga kustombre.
An sarang ha tanan nga gahum hini nakakaapketo han ngatanan tikang han hadi ngadto han mga ordinaryo nga tawo.
Usa han mga nangunguna nga gintutuohan han mga Kristiyano nga an bahandi gagamiton para maibanan it kakurian ngan kapobrehan ngan an salapi han singbahan para gudla hiton nga rason.
An sentro han awtoridad han singbahan aadto ha Roma hin lampos na hin yukot ka tuig ngan iton nga konsentrasyon han gahum ngan salapi nagdadara ngadto hin damo nga mga pakiana kun ini nga gintutuohan natutuman.
Waray la kaiha katima han pagsarang han mga araway, gintikangan han Britain an usa nga pagbarikada ha pandagat han Germany.
Napamatud-an nga epektibo an estratihiya, nag-uutod han importante nga mga suplay han militar ngan sibilyan, bisan kon ini nga pagbarikada nakatalapas han pipira nga kabug-osan kinakarawat nga internasyonal nga balaud nga ginmugna han pipira nga internasyonal nga mga sarabot han nag-agi nga duha ka siglo.
Gin-minahan han Britain an internasyonal nga mga katubigan para mapugngan an bisan ano nga mga barko nga makasulod ha bug-os nga seksyon han kadagatan, nakahatag hin kadelikadohan bisan ha neutral nga mga barko.
Tungod kay mayda limitado nga baton para hini nga taktika, nagpamulat an Germany hin pariho nga baton para han iya waray pugong nga submarino nga pakig-away.
Dida han 1920s, an nagpapabilin nga mga batasan han kaurogan nga mga molupyo ngan mga nasud amo an kanan pasipismo ngan pagburublag.
Kahuman makit-an an mga kangirhat ngan mga kabangis han girra dida han Girra ha Kalibotan I, ginhingyap han mga nasud nga malikayan an sugad nga sitwasyon nga mautro ha tidaraon.
Dida han 1884, bumalhin hi Tesla ngadto ha United States of America para karawton an usa nga trabaho ha Edison Company ha New York City.
Umabot hiya ha US nga mayda 4 ka sentimos ha iya ngaran, usa nga libro hin siday, ngan usa nga surat hin rekomendasyon tikang kan Charles Batchelor (an iya manager han iya una nga trabaho) para kan Thomas Edison.
An kadaan nga Tsina mayda usa nga talagsahon nga paagi hin pagpakita han iba-iba nga mga punto hin panahon; kada estado han Tsina o kada pamilya nga aada ha gahum usa ka naiiba nga dinastiya.
Ngan ha butnga gihapon han kada dinastiya an diri marig-on nga edad han burublag nga mga probinsya. An pinakakilala hini nga mga panahon amo an panahon han Tulo nga Ginhadian nga nahitabo ha sulod hin 60 ka tuig ha butnga han Han ngan Jin nga Dinastiya.
Dida hini nga mga panahon mapintas nga mga araway an nahitabo ha butnga han damu nga mga harangdon nga nag-aaraway para han trono.
Usa an Tulo nga Ginhadian han pinakamadugo nga mga panahon ha kasaysayan han Kadaan nga Tsina, yinukot nga mga tawo an namatay han pakig-away para makalingkod ha pinakahitaas nga lingkoran ha engrande nga palasyo ha Xi’an.
Damu an sosyal ngan politikal nga mga epekto sugad han paggamit han metriko nga sistema, an pagbalhin tikang han absolutismo tikadto ha republikanismo, nasyonalismo ngan an pagtoo nga gintatag-iya han mga tawo an nasud ngan diri para la han usa nga nag-uusaan nga magmarando.
Kahuman gihapon han Rebulusyon abri an mga trabaho para ha tanan nga lalaki nga aplikante nga nagtutugot ha pinaka ambisyoso ngan malinampuson nga maglampos.
Amo gihapon an para ha militar tungod kay imbes nga an mga ranggo han kasundalohan iginbabase ha klase yana nakabase na ha cailaber.
Nakahatag gihap hin inspirasyon an French Revolution ha damu nga iba nga kablas nga magtatrabaho nga klase han mga tawo han iba nga mga nasud para makagtikang han ira kalugaringon nga mga rebolusyon.
Interesado hinduro hi Muhammad ha mga butang nga labaw pa hini nga kalibotanon nga kinabuhi. Sukot hiya pumakadto ha usa nga yungib nga nahimo nga makilala sugad nga “Hira‘” ha Bukid han “Noor” (lamrag) para han pagpamalandong.
An yungib mismo, nga nakatalwas han mga panahon, naghahatag hin klarado nga imahe han espirituwal nga mga inklinasyon ni Muhammad.
Nahimumutang ha pungkay han usa han kabukiran ha norte han Mecca, hul-os gud an yungib nga nabubulag tikang ha nabibilin nga bahin han kalibotan.
Ha kamatuoran, diri ini masayon pamilngon bisan kon maaram an usa nga naeksister ini. Kon ada na ha sulod han yungib, kabug-osan na gud an paghibulag.
Waray iba nga makikit-an kondi an matin-aw, mahusay nga kalangitan ha igbaw ngan an damu nga nakapalibot nga kabukiran. Gutiay la hinduro hini nga kalibotan an makikit-an o mababatian tikang ha sulod han yungib.
An Great Pyramid ha Giza amo la an usa han pito nga mga urusahon nga natindog la gihap yana.
Gintindog han mga Egyptians dida han ikatulo ka siglo han BCE, an Great Pyramid usa han damu nga dagku nga pyramid nga mga istraktura nga gintindog para dayawon an patay nga Pharaoh.
 An Giza Plateau, o "Giza Necropolis" ha Valley of the Dead han Egypt mayda pipira nga pyramid (kon diin an great pyramid amo an pinakadaku), pipira nga gudti nga mga lubnganan, pipira nga mga templo, ngan an daku nga Sphinx.
Ginhimo an great pyramid para dayawon hi Pharaoh Khufu, ngan damu han guroguti nga mga pyramid, mga lubnganan, ngan mga templo an gintindog para dayawon an mga asawa ngan mga kapamilya ni Khufu.
An "up bow" nga marka baga hin V ngan an "down bow nga marka" baga hin staple o iskwer nga waray han iya ilarom nga bahin. 
Karuyag sidngon han up amo an kinahanglan ka magtikang ha tumoy ngan igduso an bow, ngan karuyag sidngon han down amo an kinahanglan nimo magtikang ha frog (nga kon diin an imo kamot nakapot ha bow) ngan bunlota an bow.
Kaurogan an up-bow naghihimo hin mas mahumok nga tingog, samtang an down-bow mas makusog ngan mas mapwersa.
Ayaw pag-alang paglapis hit imo kalugaringon nga mga marka, pero hinumdumi nga an naka-print nga mga marka hin pag-bow aada para ha panmusika nga mga rason, salit sadang gud hira tahuron.
Napiritan ha pagbalik an nahahadlok nga hi King Louis XVI, hi Queen Marie Antoinette an ira duha nga bata nga mga anak (11 anyos nga hi Marie Therese ngan kwatro anyos nga hi Louis-Charles) ngan an bugto nga babaye han Hadi, hi Madam Elizabeth, dida han ika-6 Oktubre 1789 tikang ha Versailles tungod han usa nga masamok nga grupo hin kababayin-an ha merkado.
Ha usa nga karwahe, bumiyahe hira tipabalik ha Paris nga napapalibotan han usa nga masamok nga grupo hin mga tawo nga nagsisinggit ngan naguliat hin mga hulga kontra han Hadi ngan Rayna.
Ginpirit han magsamok nga grupo han mga tawo an Hadi ngan Rayna nga abrihan hin haluag an bintana han ira karuwahe.
Ha usa nga higayon usa nga membro han masamok nga grupo an nagbandera han ulo han usa nga royal guard nga ginpatay ha Versailles ha atubangan han nahahadlok nga rayna.
An mga gastos han girra han imperyalismo han U.S. dida han pagsakop ha Pilipinas ginbaydan han Pilipino nga katawhan mismo.
Gin-obligar hira nga bumayad hin mga buhis ha kolonyal nga rehimen han U.S. para mataparan an daku nga parte han mga gastos ngan an interes ha mga bond nga ginpalutaw ha ngaran han gobyerno han Pilipinas pinaagi han mga balay ha bangko han Wall Street.
Syempre, an dagku nga ganansya nga nakuha tikang ha maiha nga pakapahimulos ha mga Pilipino makakabug-os han nangunguna nga napahimulsan han imperyalismo han U.S.
Para maintindihan an mga Templar kinahanglan maintindihan an konteksto nga nakagduso han paghimo han order.
An edad kon diin nahitabo an mga panhitabo kaurogan nga gintatawag nga an High Middle Ages an panahon ha kasaysayan han Europe dida han ika-11, ika-12, ngan ika-13 nga mga siglo (AD 1000–1300).
An High Middle Ages gin-unahan han Early Middle Ages ngan ginsundan han Late Middle Ages, nga pinaagi han kombensyon nahuman dida han mga 1500.
Teknolohikal nga determinismo an termino nga nagdadara han haluag nga sakop han mga ideya han buruhaton, tikang ha duso-teknolohiya o an kinahanglan nga teknolohiya ngadto han istrikto nga kahulugan nga an kapalaran han tawo iginduduso ha ilarom han lohika nga maylabot an balaud han sensya ngan an ira pagpapakita ha teknolohiya.
Kaurugan nga mga interpretasyon han teknolohikal nga determinismo in nagsusuno hin duha nga kabug-usan nga mga ideya: nga an pag-uswag han teknolohiya mismo nagsusunod hin dalan lapos hit kultura o polikal nga impluwensya, ngan iton nga teknolohiya liwat mayda mga “epekto” ha mga sosyodad nga kinaiyahan, imbes nga sosyal nga ginkundisyon.
Sugad panaglitan, mayda usa nga bangin mag siring nga an de motor nga awto kinahanglang nga magdara ngadto han pag uswag han mga kalsada.
Pero, an bug-os nga nasyon nga network diri mabubuhi ha ekonomiya para hin guti la nga mga awto, sanglit an bag-o nga paagi han paghimo igin uswag para maibanan an kantidad han pag tag-iya.
An pag tag-iya han masa hin kotse nagdadara hin mamahataas nga insidente han aksidente ha mga kalsada, nga nagdara para maimbento an bag-o nga paagi han pagtambal para han pag-ayad han naguba nga lawas.
An Romantisismo mayda daku nga elemento han kultural nga determinismo, nga ginkuha tikang han mga parasurat sugad kanda Goethe, Fichte, ngan Schlegel.
Ha konteksto han Romantisismo, ginhurma han heograpiya an mga indibidwal, ngan ha paglabay han panahon linmutaw an mga kustomre ngan kultura nga may kalabotan hini nga heograpiya, ngan an mga ini, nga nag-uurosa ha lugar han sosyedad, mas maopay kontra han nahimugna nga iginplastar nga mga balaud.
Ini nga paagi nga an Paris kilala nga kapital han uso han kadurungan nga kalibotan, hi Constantinople kinalala nga kapital han uso han pyudal nga Europa.
An iya pagkakilala komo usa ka sentro nga gintikangan han kagarbohan nagtikang han mga 400 A.D. ngan nag-iha ngadto han mga 1100 A.D.
Hinabubo an iya estado dida han ikanapulo kag duha nga siglo dara han kamatooran nga an mga Krusada binalik dara an mga regalo sugad han seda ngan mga pamparasa nga mas marahalon pa han ginhahalad ha mga merkado han Byzantine.
Asya adto hat nga panahon nga iginbalhin an titulo han Kapital han Uso tikang ha Constantinople ngadto ha Paris gin himo.
An Gothic nga istilo nakaabot ha pungkay dida han panahon ha butnga han ika-10 - ika-11 nga mga siglo ngan han ika-14 nga siglo.
Han pagtikang daku gud an impluwensya ha bado han Byzantine nga kultura ha sinirangan.
Pero, tungod han mahinay nga mga aragian han komunikasyon, an istilo ha katundan nauurhi hin mga 25 ngada 30 ka tuig.
Ngadto han kataposan han Middle Ages nagtikang an katundan han Europe paghimo han ira kalugaringon nga istilo. usa han pinakadaku nga mga nahimo han panahon sugad nga resulta han mga krusada, nagtikang an mga tawo paggamit hin mga butones para igtaod an ira mga panapton.
An Subsistence nga agrikultura amo an agrikultura nga ginhihimo para ha produksyon hin pagkaon nga sakto la para maihatag an panginahanglan han parag-uma ngan han iya pamilya.
An Subsistence nga agrikultura usa nga simple, kaurogan organic, nga sistema nga nagamit hin gintirok nga liso nga nitibo ha ecoregion nga ginsalaktan hin crop rotation o iba nga simple la nga teknik para mapadaku an ani.
Ha kasaysayan, kaurogan han mga parauma nagtatrabaho ha subsistence nga agrikultura nga amo la gihapon ini it kaso ha damu nga nag-uuswag nga mga nasud.
Gin-uurusa han mga subculture an parapriho an hunahuna nga mga indibidwal nga naabat hin pagpasibaya han mga suruklan han sosyedad ngan nagtutugot ha ira nga magpauswag hin pag-abat hin pangirilal-an.
An mga subculture mahimo nga naiiba tungod han edad, ethnicity, klase, lokasyon, ngan/o gender han mga membro.
An mga kalidad nga nagtutudlok ha usa nga subculture nga naiiba bangin linguistic, aesthetic, relihiyoso, politikal, sekswal, heograpikal, o usa nga kombinasyon han mga butang.
Kaurogan ginpapasabot han mga membro han usa nga subculture an ira pagin membro pinaagi hin usa nga naiiba ngan simboloko nga paggamit hin istilo, nga nag-uupod ha mga fashion, mga nahiaraan, ngan kalugaringon nga mga pulong.
Usa han pinaka-komon nga paagi nga gingagamit para ipakita an importansya han pakigturutarampo amo an pagkuha han pipira nga makalolooy nga mga kaso hin mga kabataan nga, pinaagi hin pagpasibaya, kawaray-swerte, o tinuyo nga pag-abusar, waray igkaturutarampo ha mga hamtong samtang hira nagtutubo.
An sugad nga kabataan gintatawag nga "mabangis" o ihalas. An pira nga mabangis nga kabataan ginpriso han mga tawo (kaurogan han ira kalugaringon nga mga kag-anak); ha pira nga mga kaso ini nga pagbaya hin kabataan tungod han pagsalikway han ginikanan ha grabe nga intelektuwal o pisikal nga mga depekto han bata. 
An mabangis nga kabataan bangin nakaeksperyensya hin grabe nga pag-abusar han bata pa hira o trauma ugsa ginbayaan o maglayas.
An iba gin-aaligar nga ginpadaku han mga hayop; an iba ginkukuno-kuno nga nag-ukoy hin ira la kalugaringon ha kagurangan.
Kon hul-os nga ginpadaku hin diri-tawo nga mga hayop, nagpapakita an mabangis nga bata hin mga pamatasan (sulod han pisikal nga mga limitasyon) nga haros bug-os nga sugad hiton nga partikular nga nagtimangno nga hayop, sugad hiton iya kahadlok o pagbalewaray ha mga tawo.
Samtang an pag-aram nga nakabase ha proyekto makakapasayon han pag-aram ngan mas nakakapainteres, an scaffolding nadugang pa hin usa ka pitad.
An scaffolding diri usa nga paagi hin pag-aram kondi usa ini nga bulig nga nahatag hin suporta ha mga indibidwal nga nagpapailarom ha usa nga bag-o nga eksperyensya hin pag-aram sugad han paggamit hin bag-o nga computer program o pagtikang hin bag-o nga proyekto.
An mga scaffold pareho mahimo ha virtual ngan tinuod, karuyag sidngon, an magturutdo usa nga porma hin scaffold pero sugad gihap an gutiay nga paperclip nga tawo-tawo ha Microsoft Office.
An mga Virtual Scaffold ginpasulod ha usa nga software ngan tinuyo para magpakiana, magpasabot, nga mag-esplikar han mga pamaagi nga bangin makapaayat han estudyante para magbuhat hin nag-uusaan.
Ginbubutang an kabataan ha Foster Care para ha damu nga iba-iba nga mga rason nga nag-uupod tikang ha pagpasibaya, ngadto han pag-abusar, ngan bisan ngadto han pangilkil.
Waray bata nga angay tumubo ha usa nga palibot nga diri nagtitimangno, matinagaron, ngan nakaka-edukar, pero nasusugad hira.
Nakikita naton an Sistema han Foster Care nga usa nga talwas nga lugar para hini nga mga bata.
An aton sistema han foster care kinahanglan nga makahatag hin talwas nga mga urukyan, mahigugmaon nga mga paratimangno, masasarigan nga edukasyon, ngan katataporan nga pagtimangno ha panlawas.
An foster care kinahanglan makahatag han tanan nga mga kinahanglanon nga kulang ha urukyan kon diin hira ginkuha hadto.
Gin-urusa han Internet an mga elemento han pareho masa ngan interpersonal nga komunikasyon.
An kakaiba nga kinaiya han internet nagdara ngadto hin dugang nga sukol hiunong han pag gamit ngan diskarte han pag hatag hin kalipayan.
Sugad pananglitan, “panhibaro” ngan “pakiurupod” igin suhestyon nga importante nga motibasyon para hit pag gamit hiton internet (James et al., 1995).
An “Personal nga paghidabi” ngan “padayon nga relasyon” ginkilala liwat kumo bag-o nga mga aspeto han motibasyon ni Eighmey ngan McCord (1998) han ira pag-imbestigar han reaksyon han magkirita han mga website.
An paggamit han video recording nakagdara ngadto han importante nga mga pagdiskobre ha interpretasyon han gudti nga mga ekpresyon, mga kiwa hit nawong nga nag-iiha hin pira ka milliseconds.
Ha partikular, gin-aangkon nga an usa makasabot kon an tawo nagbibinuwa pinaagi han pag-interpretar hin sakto han gutiay nga mga ekspresyon.
Hi Oliver Sacks, ha iya papel nga The President's Speech, nagsiring kon paonan-o an mga tawo nga diri nakakaintindi han speech tungod han pagkadestroso han utok pero bisan pa hito nakakasabot la gihapon han sinseridad hin sakto.
Iya pa ngani ginsasagdon nga iton sugad nga abilidad hin pag-interpretar han batasan hin tawo bangin iginhatag gihapon ha mga hayop sugad han suhito nga mga ayam.
An pagsaliksik ha ika-baynte nga siglo nagpapakita nga mayda duha ka pundok hin genetic nga variation: gintago ngan ginpadayag.
An mutation nagdudugang hin bag-o nga genetic nga variation, nga an pagpili nagtatangtang hini tikang ha pundok han ginpadayag nga variation.
An pagbulag-bulag ngan pagtampo-utro nagbabalasa han variation ha balik-balik ha butnga han duha nga mga pundok ha kada henerasyon.
Dida ha gawas ha savanna, pakuri para han usa ka primate nga mayda sistema han panunaw sugad han kanan tawo nga mabaton an mga pagkinahanglan hin amino-acid tikang han nakukuha nga tanom nga mga surok.
Dugang pa, an pakyas nga paghimo hini mayda seryoso nga mga resulta: mahinay nga pagtubo, malnutrisyon, ngan katapustapusan kamatayon.
An pinakamasayon makuha nga mga pagkukuhaan han tanom amo an mga protina nga makukuha ha mga dahon ngan mga legume, pero makuri ini para ha mga primate sugad ha aton nga matunaw labot la kon ini ginluto.
Ha kabaliktaran, an hayop nga mga pagkaon (mga tubak, mga anay, mga bunay) diri la masayon matunaw, pero nakakahatag pa hin hitaas nga kadamuon hin mga protina nga mayda han tanan nga ginkikinahanglan nga mga amino acid.
Ha paghunahuna han tanan nga mga butang, diri kita angay mapausa kon an aton mga katigurangan ginsolbar an ira "problema ha protina" ha alagid-agid nga pamaagi nga ginbubuhat yana han mga chimp ha kagurangan.
Pagkautod han pagkaturog usa nga proseso hin tinuyo nga pagmata ha panahon han imo normal nga oras han pagkaturog ngan pagkaturog pagkanuroniyan la (10–60 minutos).
Masayon ini mahimo pinaagi hin paggamit hin baga mamingaw nga alarm clock para madara ka ha panimuot nga diri ka bug-os nga nagmamata.
Kon mabilngan nimo an imo kalugaringon nga ginre-reset an orasan ha imo katurog, puydi ini ibutang ha lain nga dapit han kwarto, nga mapipiritan ka pagbuhat para parungon ini.
An iba nga iginbase ha biorhythm nga mga opsyon nag-uupod hin pag-inom hin damo nga likido (partikular an tubig o tsaa, usa nga kilala nga diuretic) ugsa kumaturog, nga ginpipirit it usa nga bumuhat para umihi.
An kadamuon han kamurayawan ha sulod nga mayda an usa ka tawo kabaliktaran han kadamuon han tensyon ha lawas ngan espiritu han usa nga tawo.
Mas hamubo an tensyon, mas damu an positibo nga pwersa ha kinabuhi nga aada. An kada tagsa nga tawo mayda potensyal nga makabiling hin hul-os nga kamurayaw nga kakontentohan.
An kada tagsa mahimo makakab-ot hin kalamragan. An nakakaulang la ha dalan hini nga panuyo amo an aton kalugaringon nga tensyon ngan pagkanegatibo.
An Tibetan Buddhism nakabase ha mga panutdo ni Buddha, pero gindugangan han mahayana nga dalan hin gugma ngan han damu nga mga teknik tikang han Indian Yoga.
Ha prinsipyo simple hinduro an Tibetan Buddhism. Nag-uupod ini han Kundalini Yoga, pagpamalandong ngan an dalan han nahangkop-ha-tanan nga gugma.
Ha Kundalini Yoga ginpupukaw an Kundalini nga enerhiya (enerhiya han kalamragan) pinaagi han mga postura han yoga, mga ehersisyo ha pagginhawa, mga mantra ngan mga visualization.
An sentro han Tibetan nga pagpamalandong amo an Yoga han Diyos. Pinaagi han visualization han iba-iba nga mga diyos nalilimpyohan an mga agian han enerhiya, naaktibar an mga chakra ngan nahihimo an kasayod han kalamragan.
Komon nga kakontra an Germany dida han Girra ha Kalibotan 2, nga nanguna han kooperasyon ha butnga han USSR ngan USA. Ha pagkatapos han girra, an bunggoay han sistema, proseso ngan kultura nakagdara han pagkahulog han mga nasud.
Ha duha ka tuig han pagkatapos han girra, an anay magkaalyado yana magkakontra na ngan nagtikang an Cold War.
Mag-iiha ini ha sunod hin 40 ka tuig nga pag-aawayan hin tinuod, pinaagi han kasaliwan nga mga sundalo, ha mga arawayan tikang ha Africa ngadto ha Asia, ha Afghanistan, Cuba ngan damu pa nga iba nga mga lugar.
Dida han Septembre 17, 1939, naguba na an depensa han Poland, ngan an paglaom na la amo an pag-atras ngan pag-organisar utro ha may Romanian bridgehead.
Pero, ini nga mga plano waray na kagamiti ha sulod la han usa ka gab-i, han sobra 800,000 nga mga sundalo nga tikang ha Soviet's Union Red Army an sumulod ngan naghimo han Belarussian ngan Ukrainian nga mga front pakatapos han pagsakop han sinirangan nga mga rehiyon han Poland ha pagtalapas han Riga Peace Treaty, an Soviet-Polish Non-Aggression Pact, ngan iba pa nga internasyonal nga mga treaty, pariho bilateral ngan multilateral.
An paggamit hin mga barko para magdara hin mga butang amo an pinakaepektibo nga paagi yana ha pagdara hin dagku nga kantidad hin mga tawo ngan mga butang ha tabok han mga kadagatan.
An trabaho han mga navy ha nahiaraan amo an pagsiguro nga mamintinar han imo nasud an abilidad para mapagios an imo mga tawo ngan mga butang, samtang ha pariho nga panahon, makasamok ha abilidad han imo kakontra para mapagios an iya mga tawo ngan mga butang.
Usa han pinaka-makatirigamnan nga bag-o la nga mga pananglitan hini amo an North Atlantic campaign han WWII. Ginsasarihan han mga Amerikano nga makagdara hin mga tawo ngan mga materyales ha tabok han Atlantic Ocean para mabuligan an Britain.
Ha pariho nga panahon, an German navy, nga nagamit hin mga U-boat, nagsari ha pagpahunong hini nga trapiko.
Kon napakyas an mga kaalyado, bangen mahimo unta nga masakop han Germany an Britanya sugad la han nahibibilin nga bahin han Europa.
An mga kanding in baga siyahan nga gin-ataman hin haros 10,000 ka tuig na an naglabay ha Kabukiran han Zagros ha Iran.
Gintikangan han kasanhi nga mga kultura ngan tribo an pagtangkal ha ira para han madagmit nga pagkuha hin gatas, buhok, karne, ngan mga panit.
Kasagaran nga iginbubutang an mga binuhi nga kanding ha mga panon nga nagsusudoy-sudoy ha mga bungtod o ha iba pa nga mga sabsaban, nga kasagaran gin-aatiman han mga magbarantay nga kabataan o mga batan-on, parehas han mas kilala nga magbarantay. Ini nga pamaagi han pagbantay ginagamit la gihapon tubtob yana.
An mga wagonway igintindog ha England ha sayo pa han ika-16 nga Siglo.
Bisan kon an mga wagonway hinimo la han magkapariho nga tabla han kahoy, gintugotan nira an mga kabayo nga bunluton hira para makab-ot an mas mapaspas nga kalaksihon ngan ha pagbunlot han mas dagko nga mga karga kontra ha medyo mas makuri nga dalan han una nga panahon.
Mas sayo nga iginpakilala an mga crossties para kaptan an mga track ha lugar. Kondi, hinay-hinay nga nasantop nga an mga track magigin mas maopay kon may-ada hira bahin hin bakal ha igbaw.
Nagin komon ini nga buruhaton, kondi an bakal nagin hinungdan hin mas duro nga pagkaguba han mga hinimo ha kahoy nga kaliding han mga wagon.
Ha kaihaan, ginsaliwanan hin kaliding nga puthaw an mga kaliding nga hinimo ha kahoy. Han 1767, iginpakilala an siyahan nga bug-os nga puthaw nga riles.
An siyahan nga kilala nga transportasyon amo an paglakat. An mga tawo nagtikang paglakat hin natindog duha ka milyon ka tuig na an naglabay ha paglutaw han Homo Erectus (karuyag sidngon natukdaw nga tawo).
An mga nahiuna ha ira, an mga Australopithecus diri nakalakat nga natindog sugad han nahiaraan.
An mga bipedal nga espesyalisasyon makikit-an ha mga fossil han Australopithecus tikang ha naglabay nga 4.2-3.9 milyon nga katuigan, bisan kon puydi nga nakalakat an Sahelanthropus ha duha nga tiil ha mas sayo pa ha naglabay nga pito ka milyon nga katuigan.
Puydi kita magtikang nga mabuhi nga makisangkayon ha palibot, puydi kita bumulig ha kagiosan han palibot, ngan puydi pa ngani kita magin aktibista para maibanan an tidaraon nga pag-antos ha pipira nga bahin.
Sugad la ini hin sintomas han pagtambal ha damu nga kaso. Kondi, kon diri la naton karuyag hin usa nga temporaryo nga solusyon, kinahanglan naton pamilngon an ugat han mga problema, ngan kinahanglan naton wad-on an mga ini.
Matin-aw na hinduro nga daku an ginbag-ohan han kalibotan tungod ha mga kauswagan han katawhan ha siyensya ngan teknolohiya, ngan an mga problema nagin mas damu tungod ha sobra nga kadamu han populasyon ngan maluho nga pagkinabuhi han katawhan.
Kahuman ini sagupon han Kongreso hadton Hulyo 4, usa nga sinurat han kamot nga draft nga ginpirmahan han Presidente han Kongreso nga hi John Hancock ngan an Sekretarya nga hi Charles Thomson an iginpadara ha pipira nga bloke an kahirayo ha printing shop ni John Dunlap.
Ha bug-os nga gab-i butnga ha 150 ngan 200 nga kopya an nahimo, kilala yana sugad nga "Dunlap broadsides".
An siyahan nga pagbasa ha publiko han dokumento ginhimo ni John Nixon ha bungsaran han Independence Hall hadton Hulyo 8.
An usa iginpadara ngadto kan George Washington han Hulyo 6, nga ginbasa ini ha iya mga tropa ha New York hadton Hulyo 9. Usa nga kopya an nakaabot ha London han Agosto 10.
An 25 Dunlap broadsides nga kilala la gihapon nga naeksister amo an pinakadaan nga nahibibilin nga kopya han dokumento. An orihinal nga sinurat han kamot nga kopya waray makatalwas.
Damu nga mga paleontologist yana an natoo nga usa nga grupo hin mga dinosaur an nakatalwas ngan nabubuhi yana. Gintatawag naton hira nga mga tamsi.
Damu nga mga tawo an waray maghunahuna ha ira sugad nga mga dinosaur tungod kay may-ada hira mga barahibo ngan nakakalupad.
Kondi may-ada damu nga mga butang mahitungod han mga tamsi nga baga pariho la gihapon ha dinosaur.
May-ada hira mga tiil nga may hingbis ngan kulo, namumunay hira, ngan nalakat hira gamit an ira duha nga bitiis ha luyo sugad hin usa nga T-Rex.
Haros tanan nga computer nga ginagamit yana nakabase ha pag-maniobra han impormasyon ha naka-code nga porma han mga binary nga numero.
An usa nga binary nga numero puydi la magkaada hin usa ha duha nga mga value, i.e. 0 o 1, ngan ini nga mga numero gintutudlok sugad nga mga binary digit - o mga bit, para gumamit hin jargon han computer.
An pagkahilo ha sulod mahimo diri dayon makita. An mga sintomas, sugad han pagsuka sadang na nga pangkabug-osan nga an usa nga madaliay nga pag-diagnose diri puydi paghimoon.
An pinakamaopay nga indikasyon han pagkahilo ha sulod puydi an pagkaada hin usa nga abri nga surudlan hin medisina o mga nakakahilo nga kemikal ha balay.
Panginanoa an label para ha espisipiko nga mga instruksyon para hiton nga espisipiko nga hilo.
An termino nga bug ginamit han entomologists hin usa nga pormal nga kahulugan para hini nga grupo han mga insekto.
Ini nga termino kinuha tikang han pamilyar nga mga Sudlot, mga insekto nga kilala gud nga parasito ha tawo.
Pareho mga Assassin-bug ngan mga Sudlot nidicolous, pinahiuyon nga mabuhi ha salag o balay han tig-abiabi.
Ha bug-os nga United States of America, may-ada ginbabana-bana nga 400,000 nga nahibaroan nga mga kaso hin Multiple Sclerosis (MS), nga naghihimo hini sugad nga nanguguna nga sakit ha neurology ha mga mas batan-on ngan ha mga katamtaman nga edad nga mga hamtong.
An MS usa nga sakit nga nakakaapekto ha central nervous system, nga nag-uupod han utok, han spinal cord ngan han optic nerve.
Nahibaroan han mga parasaliksik nga an mga babaye duha ka beses nga bangin magkamay-ada hin MS kontra ha mga lalaki.
Mahimo mag-desisyon an usa nga mag-asawa nga diri para ha ira pinakamaopay nga interes, o ha interes han ira mga anak, an pagpadaku hin usa nga bata.
Mahimo pilion hini nga mga mag-asawa nga maghimo hin plano ha pagpa-adopt para han ira bata.
Ha usa nga pag-adopt, ginkukuha han mga nag anak nga ginikanan an ira mga katungod sugad nga kag-anak para an iba nga mag-asawa mahimo magin ginikanan han bata.
An siyahan nga katuyoan han siyensya amo an paghibaro kon paonan-o nagana an kalibotan ha sayantipiko nga paagi. Ini nga pamaagi ha pagkamatuod naggigiya ha kadam-an nga sayantipiko nga mga pagsaliksik.
Bisan pa diri ini nag-uusaan, an eksperimentasyon, ngan an eksperimento usa nga pagsari nga ginagamit para tanggalon an usa o sobra pa ha mga posible nga hypotheses, pag-pakiana, ngan paghimo hin mga obserbasyon ngan naggigiya gihapon ha sayantipiko nga pagsaliksik.
An mga naturalista ngan pilosopo nakapokus ha mga klasikal nga teksto ngan, ha partikular, ha Bibliya ha Latin.
Ginkarawat an mga pagkita ni Aristotle ha ngatanan nga uro-istoryahon ha siyensya, kaupod na an psychology.
Samtang naghinay an kahibaro ha Griyego, nakita han Weste an kalugaringon nga nawara tikang ha pilosopikal ngan sayantipiko nga gintikangan hini.
Damu an naobserbaran nga mga rhythm ha physiology ngan an pamatasan kasagaran nga nakadepende ha pagkaada hin mga endogenous cycle ngan an ira produksyon pinaagi ha mga biolohikal nga orasan.
An mga periodic rhythm, nga diri la simple nga mga baton ha external periodic cues, naidokumento para ha kadam-an nga mga linarang, kaupod na an bakterya, fungi, tanom, ngan hayop.
An biolohikal nga mga orasan in mga self sustaining oscillator nga magpapadayon ha peryodo han free-running nga pagbisikleta, bisan ha pagkawara han external cues.
An eksperimento han Hershey ngan Chase usa ha mga nangunguna nga suhestiyon nga an DNA usa nga genetiko nga materyal.
Gumamit hira Hershey ngan Chase hin mga phage, o mga virus, para itanom an ira kalugaringon nga DNA ha usa nga bacterium.
Naghimo hira hin duha nga eksperimento nga ginmarkahan an DNA ha phage nga may radioactive phosphorus o an protina han phage nga may radioactive sulfur.
An mga mutasyon mahimo magkaada hin magkadurodilain nga epekto depende ha klase han mutasyon, an pagkaimportante han piraso han genetiko nga materyal nga apektado ngan kon an mga cell nga apektado in germ-line nga mga cell.
An mga mutasyon la ha mga selula nga germ-line an mahimo ipasa ha mga bata, samtang an mga mutasyon ha iba nga lugar mahimo magkawsa hin cell-death o kanser.
An turismo nga naka-base ha kalibungan nagdadani ha mga tawo nga interesado bumisita ha mga natural nga lugar para ha katuyoan nga maliaw han mga kiritaon, pati na ha mga tanom ngan ihalas nga hayop.
An mga pananglitan han on-site nga aktibidad nag-uupod hin pandakop, pangisda, pagkuha hin litrato, pagkita ha mga tamsi, ngan pagbisita ha mga park ngan pag-aram hin impormasyon mahitungod ha ecosystem.
Usa nga pananglitan an pagbisita, pagkuha hin litrato, ngan paghibaro mahitungod ha mga organgatuang ha Borneo.
Kada aga, nabaya an mga tawo ha gudtiay nga bungto sakay hin awto para kumadto ha ira lugar nga trabahoan ngan naaagian han iba nga an destinasyon han trabaho amo an lugar nga ginbayaan pala nira.
Hini nga dinamiko nga transportasyon han shuttle, ngatanan in baga konektado, ngan nasuporta, ha sistema han transportasyon base ha mga pribado nga sarakyan.
Iginpakita yana han siyensya nga an pinakadaku nga ekonomiya hini nga carbon nagtanggal han biosphere tikang ha usa ha mga marig-on hini nga estado nga nagsuporta ha ebolusyon han tawo ha nakalabay nga duha ka milyon ka tuig.
Ngatanan nakiangbit ha sosyedad ngan nagamit hin mga sistema ha transportasyon. Haros ngatanan nareklamo mahitungod ha mga sistema han transportasyon.
Ha mga mauswagon nga nasud talagsa ka la makakabati hin mga kapareho nga lebel hin reklamo mahitungod ha kalidad han tubig o mga tulay nga nagkakaguba.
Kay ano nga an mga sistema han transportasyon nagin hinungdan hin mga sugad hini nga reklamo, kay ano nga napapakyas hira adlaw-adlaw? An mga inhinyero ha transportasyon ba an waray kapas? O may mas una pa nga nahitabo?
An Gios han Trapiko amo an pag-aram han paggios han mga indibidwal nga driver ngan sarakyan ha butnga han duha nga punto ngan an mga interaksyon nga ginhihimo nira ha usa kag usa.
Makasurubo, an pag-aram ha gios han trapiko makuri tungod kay an pamatasan han driver diri matatagna hin may usa ka gatos nga porsyento nga kasiguradohan.
Maupay nala, an mga driver may posibilidad nga gumios ha sulod hin usa ka makatadunganon nga consistent range; sanglit, an gios han trapiko may posibilidad nga magkaada hin pipira nga makatadunganon nga pagkakapariho ngan mahimo i-presentar ha matematika.
Para mas representaran hin maopay an gios han trapiko, natukod an mga relasyon ha butnga han tulo nga nangunguna nga pangirilal-an: (1) gios (2) density, ngan (3) kalaksi.
Nakakabulig ini nga mga relasyon ha pagplano, disenyo, ngan pagpadalagan han mga pasilidad ha kadalanan.
An mga insekto an siyahan nga mga hayop nga gindara ha hangin. An ira abilidad ha paglupad amo an nakabulig ha ira nga makalikay ha mga kaaway hin mas madagmit ngan makabiling hin pagkaon ngan mga padis hin mas maopay.
Kasagaran nga an mga insekto may-ada bentaha nga makahimo ha pagpilo han ira mga pako pabalik ha ira lawas.
Naghahatag ito ha ira hin mas halapad nga bahin ha gudtiay nga lugar para magtago tikang ha ira mga manarakop.
Ha pagkayana, an amo la nga mga insekto nga diri nakapilo han ira mga pako amu an mga langaw ngan mga dragon fly ngan mayfly.
Yinukot nga katuigan an naglabay, siring han usa nga lalaki nga gintatawag nga Aristarchus nga an Solar System nagios ha palibot han Adlaw.
Pipira nga mga tawo an natoo nga sakto hiya kondi damu nga mga tawo an natuod nga kabaliktaran ini; nga an Solar System nagios ha palibot han Tuna, kaupod na an Adlaw (ngan magin an iba pa nga mga bitoon).
Bagan makatadunganon ini, tungod kay diri nasasabtan nga baga hin nagios an Tuna, diri ba?
An Amazon River an ikaduha ha pinakahalaba ngan pinakadako nga salog ha Tuna. Nagdadara ini hin sobra 8 ka beses nga mas damu nga tubig kontra ha ikaduha nga pinakadaku nga salog.
An Amazon gihapon an pinakahalapad nga salog ha Tuna, nga usahay unom ka milya an kahilapad.
An bug-os nga 20 porsiyento han tubig nga nabuhos tikang ha mga salog han planeta tikadto ha mga kadagatan amo an tikang ha Amazon.
An pinakasiyahan nga Amazon River in 6,387 km (3,980 milya). Ginkokolekta hini an tubig tikang ha yinukot nga gudtiay nga mga salog.
Bisan kon nagpapadayon an pagtindog han pyramid nga bato hangtod ha katapusan han Kadaan nga Ginhadian, waray malabwi bisan san-o an sukol han mga pyramid han Giza ngan an teknikal nga kaopayan han ira pagtindog.
An Bag-o nga Ginhadian han kadaan nga mga Ehiptohanon nahipausa ha ira mga nauna nga monumento, nga han una maopay pa ha sobra usa ka yukot ka tuig an pangidaron.
Maabot ha 800 an populasyon ha Siyudad han Vatican. Amu ini an pinakagutiay nga independente nga nasud ha kalibotan ngan an nasud nga may-ada pinakahamubo nga populasyon.
Gin-gagamit han Siyudad han Vatican an Italyano ha iya balaud ngan opisyal nga mga komunikasyon.
Italyano gihapon an pan-adlaw-adlaw nga linggwahe nga ginagamit han kadam-an nga mga nagtatrabaho ha estado samtang an Latin amo an kasagaran nga ginagamit ha mga relihiyoso nga seremonya.
Ngatanan nga umurukoy ha Siyudad han Vatican in mga Romano nga Katoliko.
Nahibaroan han mga tawo an mahitungod ha mga nangunguna nga elemento han kemikal sugad han, bulawan, silber, ngan tumbaga tikang pa han kasanhi, tungod kay ini nga tanan madidiskobrehan ha kalibongan ha nitibo nga porma ngan medyo madali la minahon gamit an mga kasanhi nga garamiton.
Hi Aristotle, usa nga pilosopo, an naghatag hin teorya nga an ngatanan hinimo ha gintampo nga usa o sobra pa ha upat nga elemento. Amo ini hira an tuna, tubig, hangin, ngan kalayo.
Ini in labaw nga kapariho han upat nga estado han matter (ha parehas nga pagkasunod-sunod): solid, likido, gas, ngan plasma, bisan kon naghatag gihapon hiya hin teorya nga nagbabag-o an mga ini ha mga bag-o nga sangkap para maporma an nakikita naton.
An mga alloy kasagaran nga ginhalo hin duha o sobra pa nga mga metal. Ayaw kalimti nga damu an mga elemento ha periodic table.
An mga elemento sugad han calcium ngan potassium ginkokonsidera nga mga metal. Syempre, may-ada gihapon mga metal nga sugad han silber ngan bulawan.
Puydi ka gihapon magkaada hin mga alloy nga nag-uupod hin gutiay nga kadamu hin diri-metal nga mga elemento sugad han carbon.
Ngatanan nga butang ha Uniberso hinimo ha butang. Ngatanan nga butang hinimo han gudtiay nga mga particle nga gintatawag nga mga atom.
Gudtiay hinduro an mga atom nga an trilyon ha ira mahimo umigo ha punto ha kataposan hini nga mga pulong.
Sanglit, an lapis usa nga maupay nga sangkay ha damu nga tawo han gumawas ini.
Makasurubo, samtang nag-uswag an bag-o nga mga pamaagi han pagsurat, an lapis iginbalhin ha mas hamubo nga kahimtang ngan gamit.
An mga tawo yana nagsusurat na hin mga mensahe ha screen han computer, diri na kinahanglan humarani ha usa nga pantahar.
Mahimo la pamalandongon han usa kon magigin ano nala an keyboard kon may-ada umabot nga mas bag-o.
Nagana an fission nga bomba ha prinsipyo nga nanginginahanglan hin enerhiya para pagtampuhon an usa nga nucleus nga may-ada damu nga proton ngan neutron.
Baga hin pagpakaliding hin karomata ha usa nga bungtod. An pagtunga utro ha nucleus an nagpapagawas han pipira hito nga enerhiya.
An pipira nga mga atom may-ada diri marig-on nga nuclei nga karuyag sidngon madali la hira maguba hin gutiay o waray pagduso.
An bawbaw han Bulan hinimo ha mga bato ngan tapo-tapo. Gintatawag nga crust an panggawas nga layer han Bulan.
An crust in haros 70 km an kadakmol ha kahirani nga dapit ngan 100 km an kadakmol ha harayo nga dapit.
Mas manipis ini ha ilarom han maria ngan mas madakmol ha ilarom han kabukiran.
Bangin may-ada pa maria ha hirani nga dapit tungod kay mas manipis an crust. Mas masayon para ha lava nga umalsa ngadto ha igbaw.
An mga teorya han mga content nakasentro ha pamiling kon ano an makakagitik ha mga tawo o kon ano an makakadani ha ira.
Ini nga mga teorya nagsusuhestyon nga an mga tawo may-ada mga panginahanglan ngan/o tinguha nga naiaaplikar samtang hira aada ha husto nga pangidaron o kahamtong.
Ini nga mga teorya nagkikita mahitungod ha pipira nga mga tawo nga kon ano an nag-ugsod ha ira nga karuyagon an mga butang nga ira ginhihimo ngan ano nga mga butang ha ira palibot an makakahimo ha ira nga buhaton o diri buhaton an pipira nga mga butang.
Duha nga popular nga teorya amo an Hierarchy of Needs Theory ni Maslow ngan an Two Factor Theory ni Hertzberg.
Ha pangkabug-osan nga istorya, mahimo gumawas an duha nga pamatasasn samtang nagtitikang manguna an mga manager ha ira mga dati nga katrabaho. An usa nga kataposan han spectrum amo an pagsari nga magpabilin nga "usa ha mga lalaki" (o mga babaye).
Ini nga klase hin manager nagkukuri ha paghimo hin diri popular nga mga desisyon, paghimo hin pandisiplina nga mga aksyon, pag-evaluate han performance, paghatag hin responsabilidad, ngan pagkapot ha mga tawo.
Ha kaluyo nga tumoy han spectrum, an usa mahimo magin diri kilala nga indibidwal nga nakabati nga kinahanglan niya bag-uhon an ngatanan nga ginhihimo han grupo ngan himoon ini ha ira kalugaringon.
Kahuman han tanan, an lider amo an pinaka responsable para ha kalamposan ngan kapakyasan han grupo.
Ini nga pamatasan kasagaran nga nagreresulta hin mga diri pagsinabtanay butnga ha mga lider ngan ha nahibibilin ha grupo.
An mga virtual nga team ginkakaptan ha pariho nga mga standard han kaopayan sugad han mga kumbensyonal nga team, kondi may-ada mga gutiay nga kaibahan.
An mga miyembro han virtual nga team kasagaran nga nagseserbe nga punto han pakipag-kontak han ira madali-dali nga pisikal nga grupo.
Kasagaran nga may-ada hira labaw nga awtonomiya kontra ha mga nahiaraan nga mga miyembro han team tungod kay bangin magtirok an ira team subay ha magkaiba-iba nga time zone nga bangin diri masabtan han ira lokal nga tagdumara.
An pagkaada hin tinuod nga "invisible team" (Larson ngan LaFasto 1989, p109) usa gihapon nga naiiba nga bahin han usa nga virtual team.
An "diri nakikita nga team" amo an tagdumara nga grupo kon diin nag-rereport an kada usa han mga miyembro. An diri nakikita nga team nagtatanda hin mga suruklan para ha kada miyembro.
Kay ano nga kakaruyagon han usa nga organisasyon nga umagi ha makaka-ubos hin oras nga proseso ha pagtindog hin usa nga organisasyon ha pag-aram? An usa nga panuyoan para ha pagbansay ha mga konsepto ha paghibaro ha organisasyon amo an kabag-ohan.
Kon an ngatanan nga mga available nga mapagkukuhaan in epektibo nga ginagamit ha bug-os nga mapulsanon nga departamento ha usa nga organisasyon, an pagka-creative ngan kaaram mahimo mahitabo.
Sugad nga resulta, an proseso han usa nga organisasyon nga nagbuburublig para malamposan an usa nga kakurian mahimo magdara ngadto ha bag-o nga inobatibo nga proseso para maihatag an kinahanglanon han customer.
Ugsa mahimo nga inobatibo an usa nga organisasyon, an liderato kinahanglan maghimo hin kultura han inobasyon sugad man an pagpaangbit hin kahibaro ngan kaaram ha organisasyon.
Ginsaysay ni Angel (2006), an Continuum approach sugad nga usa nga paagi nga ginagamit para mabuligan an mga organisasyon nga makab-ot an mas hitaas nga lebel han performance.
An neurobiological nga data naghahatag hin pisikal nga pamatuod para ha usa nga teoretikal nga diskarte ha pag-imbistiga han paghibaro. Salit ginpapaguti hini an lugar han pagsaliksik ngan ginhihimo ini nga mas eksakto.
An kalabotan butnga han patolohiya han utok ngan an pamatasan nasuporta ha mga sayantista ha ira pagsaliksik.
Maiha na nga nahibaroan nga an magkadurodilain nga klase hin kadaot ha utok, mga trauma, mga lesyon, ngan mga tumor nakakaapekto ha panggawi ngan nagigin hinungdan han mga pagbag-o ha pipira nga mga mental function.
An paghitaas han bag-o nga mga teknolohiya nagtutugot ha aton nga makita ngan masusi an mga istruktura ngan mga proseso han utok nga waray pa makita han una.
Naghahatag ini ha aton hin damu nga impormasyon para makahimo hin mga modelo han simulation nga makakabulig ha aton nga masabtan an mga proseso ha aton hunahuna.
Bisan kon an AI may-ada makusog nga konotasyon han science fiction, an AI nagpoporma hin usa nga pinakaimportante nga sanga han computer science, nga naglalambigit ha panggawi, paghibaro ngan intelihente nga pagpahiangay ha usa nga makina.
Kaupod han pagsaliksik ha AI amo an paghimo hin mga makina para i-automate an mga buruhaton nga nanginginahanglan hin intelihente nga panggawi.
Kaupod ha mga pananglitan an pagkontrol, pagplano ngan pag-iskedyul, an abilidad nga batunon an mga diagnosis ngan pakiana han customer, sugad man an pagkilala ha sinurat han kamot, tingog ngan nawong.
An sugad nga mga butang nahimo nga magkabulag nga mga disiplina, nga nakatutok ha paghatag hin mga solusyon ha mga problema ha tinuod nga kinabuhi.
An AI system amo an pirme nga ginagamit na yana ha field han ekonomiya, medisina, inhinyero ngan militar, sugad han natindog ha pipira nga home computer ngan video game software application.
An mga field trip usa nga daku nga parte ha ano man nga classroom. Kasagaran nga karuyag dad-on han usa nga magturutdo an iya mga estudyante ha mga lugar kon diin an biyahe ha bus diri usa nga opsyon.
An teknolohiya naghahatag hin solusyon ha mga virtual nga field trip. Mahimo kumita an mga estudyante ha mga artifact ha museo, bumisita ha aquarium, o magdayaw ha maghusay nga art samtang nalingkod kaupod an ira klase.
An pagpaangbit hin virtual nga field trip usa gihapon nga maopay nga paagi para maipakita an usa nga pagbyahe ngan mga eksperyensya ha mga tidaraon nga klase.
Pananglitan, kada tuig an mga estudyante tikang ha Eskwelahan han Bennet ha North Carolina nagdisenyo hin usa nga website mahitungod ha ira pagbyahe ha State Capital, kada tuig ginbabag-o an kabutang han website, kondi an mga kadaan nga bersyon gintitipigan online para magserbi nga scrapbook.
Nakakabulig gihapon an mga blog nga mapaopay an pagsurat han estudyante. Bisan kon pirme nga gintitikangan han mga estudyante an ira eksperyensya ha blog gamit an sloppy grammar ngan spelling, an presensya han usa nga audience ha pankabug-osan an nagbabag-o hito.
Tungod kay an mga estudyante kasagaran nga amo an pinaka-kritikal nga audience, an parasurat han blog nagtitikang maningkamot nga paopayon an iya pagsurat para malikayan an mga pagsaway.
An pag-blog gihapon "nagpipirit ha mga estudyante nga magin mas maaramon mahitungod ha kalibotan ha ira palibot." An panginahanglan ha pagtagana hin interes ha mga audience naghahatag hin inspirasyon ha mga estudyante nga magin maaramon ngan nakaka-interes. (Toto, 2004). 
An pag-blog usa nga tool nga naghahatag hin inspirasyon ha kolaborasyon, ngan nag-aaghat ha mga estudyante nga pahilawigon an nahibabaroan hin labaw pa ha tradisyonal nga adlaw ha eskwelahan.
An sakto nga paggamit han mga blog "mahimo maghatag hin gahum ha mga estudyante nga magin mas analitikal ngan kritikal; pinaagi ha aktibo nga pagbaton ha mga materyal ha Internet, mahimo hatagan hin kahulugan han mga estudyante an ira mga posisyon ha konteksto han mga sinurat han iba sugad man an pag-outline han ira kalugaringon nga mga pagkita ha mga partikular nga isyu (Oravec, 2002).
An Ottawa maanyag, bilingual nga kabisera han Canada ngan may-ada damu nga art gallery ngan museo nga nagpapakita han naglabay nga presente han Canada.
Ha mas harayo nga timog nga dapit han Niagara Falls ngan ha norte amo an urukyan ha waray pa malabti nga natural nga kahusay han Muskoka ngan labaw pa.
Ini ngatanan nga mga butang ngan damu pa an nagpapasiugda ha Ontario sugad nga kon ano an ginkokonsidera nga tinuod nga Canadian han mga tagagawas.
An mga dagku nga lugar ha norte amo an diri gud damu an populasyon ngan an pipira haros waray naukoy nga kagurangan.
Para ha pagkompara han populasyon nga iginkahipausa han kadam-an: Mas damu nga African American an naukoy ha US kontra ha mga mangurukoy ha Canada.
An East African Islands aada ha Indian Ocean ha sinirangan nga baybayon han Africa.
An Madagascar an pinakadaku, ngan usa nga kontinente ha kalugaringon hini pag-abot ha wildlife.
Kadam-an ha mga gudtiay nga isla amo an mga independente nga nasud, o nahidadabi ha France, ngan kilala sugad nga mga luxury beach resorts.
Gindara gihapon han mga Arabo an Islam ha katunaan, ngan nakuha ini ha usa nga daku nga paagi ha Comoros ngan Mayotte.
Nagtikang an impluwensya ngan kolonyalismo han Europa hadton ika-15 nga siglo, han makit-an han Portuguese nga explorer nga hi Vasco da Gama an Cape Route tikang ha Europe tubtob India.
Ha norte an rehiyon napapalibotan han Sahel, ngan ha timog ngan weste han Kadagatan han Atlantiko.
Babaye: Ginrerekomenda nga an bisan hin-o nga babaye nga nabiyahe nga magsiring nga kasal na hira, ano man an tinuod nga estado ha pag-asawa.
Makakabulig gihapon nga magsul-ot hin singsing (diri la an duro ka mahal kitaon.
Kinahanglan masantop han mga kababayin-an nga an mga pagkakaiba ha kultura mahimo magresulta ha kon ano an iginkokonsidera nira nga harassment ngan diri komon nga sundan, bunluton ha braso, ngan iba pa.
Magin marig-on ha pagbaribad ha mga lalaki, ngan ayaw kahadlok nga tumindog (mga pagkakaiba ha kultura o diri, diri ito magigin ok!).
An moderno nga syudad han Casablanca igintindog han mga mangirisda nga Berber hadton ika-10 nga siglo BCE, ngan gingamit han mga Phoenician, mga Romano, ngan mga Merenid sugad nga usa nga estratehiko nga dunggoan nga gintatawag nga Anfa.
Ginguba ito han mga Portuges ngan utro nga igintindog ha ilarom han ngaran nga Casa Branca, para la bayaan ini kahuman han linog hadton 1755.
Utro nga igintindog han sultan han Morrocco an syudad sugad nga Daru I-Badya ngan ginhatagan ini hin ngaran nga Casablanca han mga negosyante nga Espanyol nga nag-establisar hin mga base ha pakigbalyuay didto.
An Casablanca usa ha mga diri gud duro ka interesting nga lugar para pamalitan ha bug-os nga Morocco.
Ha palibot han kadaan nga Medina mas masayon makabiling hin mga lugar nga nagbabaligya hin tradisyonal nga mga Morrocan goods, sugad han tagine, pottery, leather goods, hookahs, ngan bug-os nga spectrum han geegaw, kondi ngatanan ini para ha mga turista.
Usa nga siyudad han mga turista an Goma han Demokratiko nga Republika han Congo ha pinaka este nga dapit harani han Rwanda.
Han 2002 naguba an Goma tungod han lava tikang ha bulkan han Nyiragongo nga nagtabon han kaurog han mga kadalanan han bungto labi na an sentro han bungto.
Samtang an Goma talwas pa nga lugar, kinahanglan pa usisahon an bisan ano nga mga pagbisita ha gawas han Goma para maintindihan an estado han mga pakig-away nga nagpapadayon ha Norte nga probinsya han Kivu.
An siyudad usa gihapon nga basehan han pagsaka ha bulkan han Nyiragongo kaupod han pipira nga pinakabarato nga pagsubay han Mountain Gorilla ha Africa.
Pwede ka gumamit hin boda-boda (motorsiklo nga taksi) para malibot an Goma. An normal nga (lokal) presyo in ~500 Congolese Francs para han madaliay nga biyahe.
Gin-updan han relatibo nga pagkadiri maabot hini, an "Timbukti" gingamit sugad nga usa nga metapora para ha kakaiba, nga hiragyo nga katunaan.
Yana, an Timbuktu usa nga nagkukuri nga bungto, bisan kon an reputasyon hini naghimo nga magin atraksyon han turista, ngan may-ada ini paluparan.
Han 1990, iginsapong ini ha listahan han mga world heritage site nga aada ha peligro, tungod ha mga hulga han mga baras ha disyerto.
Usa ini ha mga nangunguna nga pag-undang durante ha panahon han espesyal nga Wonders of the African World ni Henry Louis Gates ha PBS.
An syudad nahabutang ha marig-on kabaliktaran ngadto ha iba pa nga mga syudad han nasud, tungod kay may-ada ini mas damu nga Arabiko nga kaaram kontra ha Aprikano.
An Kruger National Park (KNP) aada ha norte-este han South Africa ngan nahamumutang ha kahilab-an han paultan han Mozambique ha norte, ngan an norte nga paultan amo an Crocodile River.
Ginsasakop han parke an 19,500 km² ngan natutunga ha 14 nga magkadurodilain nga ecozones, kada usa nagsusuporta ha magkadurodilain nga wildlife.
Usa ini nga nangunguna nga atraksyon ha South Africa ngan ginkokonsidera ini nga flagship han South African National Parks (SANParks).
Sugad han ngatanan nga South African National Parks, may-ada inadlaw nga konserbasyon ngan bayad ha pagsulod para ha parke.
Bangin mapulsanon gihapon para ha usa nga pumalit hin Wild Card, nga naghahatag hin entry ha bisan diin nga mga seleksyon han mga parke ha South Africa o ha ngatanan nga South African National Parks.
Ginhahatag han Hong Kong Island an teritoryo han Hong Kong ha ngaran hini ngan an lugar nga gintatagad han mga turista sugad nga nangunguna nga pokus.
An parada han mga bilding nga naghihimo ha skyline han Hong Kong iginpapariho ha usa nga mainggat nga bar chart nga makikita pinaagi ha presensya han tubig han Victoria Harbour.
Para makita an pinakamaopay nga kiritaon han Hong Kong, baya ha isla ngan pakadto ha Kowloon waterfront ha atbang.
An daku nga kauswagan han probinsya han Hong Kong Island suok nga bahin han nabawi nga tuna subay ha norte nga baybayon.
Amo ini an lugar nga ginkuha han mga kolonisador han Britanya sugad nga ira kalugaringon ngan kon namimiling ka hin ebidensya han kolonyal nga naglabay han teritoryo, usa ini nga maopay nga lugar para magtikang.
An Sundarbans amo an pinakadaku nga ligid ha dagat nga kabakhawan ha kalibotan, nga naabot hin 80 km (50 mi) ha Bangladeshi ngan Indian hinterland tikang ha baybayon.
An Sundarbans igindeklara sugad nga UNESCO World Heritage Site. An parte han kagurangan ha sulod han teritoryo han India gintatawag nga Sundarbans National Park.
Bisan pa an mga kagurangan diri la kabakhawan — nag-uupod ini han pipira ha mga urhi nga nahibibilin nga natindog ha dagku nga kagurangan nga ginsakop anay an kapatagan han Gangetic.
An Sundarbands nagkokobre hin usa nga lugar nga 3,850 km², kon diin mga usa hin tulo an sakop nga tubig/lugar han kalusakan.
Tikang hadton 1966 an Sundarbans nagin usa nga wildlife sanctuary, ngan ginbabana-bana nga may-ada na yana 400 Royal Bengal nga mga tigre ngan mga 30,000 nga batik-batik nga bugsok ha lugar.
An mga bus nalarga ha inter-district bus station (ha atbang han salog) ha bug-os nga adlaw, bisan kon kadam-an, labi na an mga tikadto ha sinirangan ngan an Jakar/Bumthang nalarga ha butnga han 06:30 ngan 07:30.
Tungod kay an mga inter-district bus kasagaran nga puno, iginsasagdon nga pumalit hin tiket nga pira ka adlaw nga surusayo.
Kadam-an ha mga distrito an ginseserbihan hin mga gudtiay nga Japanese Coaster Buses, nga komportable ngan madig-on.
An mga shared taxi usa nga mapaspas ngan komportable nga paagi para bumiyahe ha mga kahirani nga lugar, sugad han Paro (Nu 150) ngan Punakha (Nu 200).
An Oyapock River Bridge usa nga ginkakaptan-hin-kable nga tulay. Gindudupahan hini an Oyapock River para magsumpay ha mga syudad han Oiapoque ha Brazil ngan Saint-Georges de I'Oyapock ha French Guiana.
An duha nga tore naigbaw ngadto ha kahitas-on nga 83 metro, 378 metro an kahilaba hini ngan may-ada ini duha nga lane nga 3.50 m an kahilapad.
15 ka metro an vertical clearance ha ilarom han tulay. Nahuman an konstruksyon han Agosto 2011, waray ini abrihi ha trapiko hangtod ha Marso 2017.
An tulay naka-iskedyul nga bug-os nga paganahon ha Septyembre 2017, kon san-o ginlalaoman nga mahuman an mga checkpoint ha customs han Brazil.
An Guarani amo an pinakamahinungdanon nga grupo han mga lumad nga naukoy ha Eastern Paraguay na yana, nga nabubuhi sugad nga mga semi-nomadic nga parapanakop nga nabansay gihapon hin pakabuhi ha agrikultura.
An rehiyon han Chaco amo an urukyan han iba pa nga mga grupo han mga lumad nga tribo sugad han Guaycurú ngan Payaguá, nga nakatalwas pinaagi han panakop, pagtirok ngan pangisda.
Han ika-16 nga siglo, an Paraguay, nga gintawag anay nga "An Higante nga Probinsya han Indies", natawo sugad nga resulta han engkwentro han mga parapanakop nga Espanyol ha mga lumad nga grupo.
Gintikangan han mga Kastila an panahon han pagsakop nga nag-iha hin tulo ka siglo.
Tikang han gintindog an Asunción han 1537, padayon nga natipigan han Paraguay an ira damu nga lumad nga pamatasan ngan pagkatawo.
Kilala an Argentina ha pagkaada hin usa han pinakamakarit nga mga grupo ngan mga magmurulay hin polo ha kalibotan.
An pinakadaku nga tournament han tuig nahitabo ha Disyembre ha mga polo field ha Las Cañitas.
An mas gudtiay nga mga tournament ngan pag-atbangay makikit-an gihapon dinhi ha iba pa nga takna han tuig.
Para ha mga balita han mga tournament ngan kon diin makakapalit hin mga tiket para ha mga pag-atbangay ha polo, kitaa an Asociacion Argentina de Polo.
An opisyal nga kwarta han Falklands amo an Falklan pound (FKP) nga an kantidad igintakda nga kapariho han usa nga British pound (GBP).
Pwede igpabalyo an kwarta ha nag-uusahan nga bangko ha mga isla nga nahimumutang ha Stanley ha atbang tikang han FIC West nga tindahan.
An mga British pound kasagaran nga ginkakarawat bisan diin ha mga isla ngan ha sakob han mga Stanley credit card ngan an mga dolyar han Estados Unidos kasagaran gihapon nga ginkakarawat.
Ha mga hirayo nga isla bangin diri karawaton an mga credit card, bisan pa kon an kwarta han British ngan Estados Unidos puydi karawaton; panginanoa anay ha mga tag-iya hin mas abanse para masabtan kon ano an ginkakarawat nga pamaagi ha pagbayad.
Haros imposible nga igpabalyo an kwarta han Falklands ha gawas han mga isla, salit igpabalyo anay an kwarta ugsa bumaya ha mga isla.
Tungod kay an Montevideo aada ha sur han Equator, katpaso didto kon kathagkot ha Norte nga Hemisphere ngan vice versa.
An Montevideo aada ha subtropiko; ha mga bulan han katpaso, komon na nga an mga temperatura nahitaas ha +30°C.
An kathagkot mahimo magin malimbongon nga matugnaw: an mga temperatura talagsa la umubos ha katugnaw, kondi nagtatampo an hangin ngan hamog para magin mas matugnaw kontra ha ginsisiring han thermometer.
Waray partikular nga "kat-uran" ngan "uga" nga mga panahon: an kadamu han uran nagpapabilin nga haros pariho la ha bug-os nga tuig. 
Bisan kon damu nga mga hayop ha parke an hiara na nga makakita hin mga tawo, sugad pa man ihalas an wildlife ngan diri sadang pakaunon o distorbohon.
Sumala ha mga awtoridad ha parke, magpapabilin hin diri maubos ha 100 ka yarda/metro an kahirayo tikang ha mga oso o lobo ngan 25 ka yarda/metro tikang ha tanan nga iba pa nga ihalas nga mga hayop!
Bisan kon ano pa hira kabuotan kitaon, mahimo umatake an bison, elk, moose, mga bear ngan haros tanan han dagku nga mga hayop.
Kada tuig, dose-dosena nga mga bisita an nasasamaran tungod kay diri hira nakakatipig hin sakto nga distansya. Ini nga mga hayop dagku, ihalas, ngan posible nga peligroso, salit tagi hira hin ira espasyo.
Ha kadugangan pa, magkaada hin kahibaro nga an mga baho nakakadani ha mga oso ngan iba pa nga wildlife, salit ipahirayo an pagdara o pagluto hin mga may baho nga pagkaon ngan tipigi an usa nga malimpyo nga kampo.
An Apia amo an kapital han Samoa. An bungto aada ha isla han Upolu ngan may-ada populasyon nga aada la ha minos 40,000.
An Apia igintukod hadton 1850s ngan nagin opisyal nga kapital han Samoa tikang han 1959.
An pantalan amo an lugar han usa nga bantogan nga naval standoff han 1889 han an pito nga barko tikang ha Germany, US, ngan Britain bumaribad ha pagbaya ha pantalan.
An ngatanan nga mga barko nalunod, labot la han usa nga British cruiser. Haros 200 nga mga Amerikano ngan Aleman an namatay.
Durante han pangalimbasog para han kagawasan nga gin-organisa han kagiosan han Mau, an usa nga mamurayawon nga katitirok ha bungto nagresulta ha pagpatay ha pinakaimportante nga lider nga hi Tupua Tamasese Lealofi III.
Damo an mga baybayon, tungod han pagtungtong han Auckland ha duha nga mga duongan. An pinakakilala aada han tulo nga lugar.
North Shore nga baybayon (ha North Habour distrito) aadto ha Pacific Ocean ngan kahalaba-an tikang ha Long Bay ha norte ngadto ha Devonport ha sur.
Haros puro mabaras nga baybayon nga talwas maglangoy ngan damo it landong tikang hit pohutukawa nga mga kahoy.
Tamaki Drive nga mga baybayon aadto ha Waitemata Harbour, didto hit igbaw hiton merkado bungto hiton Mission Bay ngan St Heliers ha Central Auckland.
Danay ini matawo nga baybayon hin magpapamilya nga mayda damo nga mga tindahan nakalinya dida hiton baybay. Talwas an paglangoy.
An nangunguna nga lokal nga beer amo an 'Number One', diri ini usa nga komplikado nga beer, kondi makaruruyag ngan nakakarepresko. An iba pa nga lokal nga beer gintatawag nga "Manta".
Damu nga mga French nga bino an mahimo inumon, kondi an New Zealand ngan Australian nga mga bino mahimo bumiyahe hin mas maopay.
An lokal nga tubig ha gripo hingpit nga talwas inumon, kondi an nakabotelya nga tubig madagmit la mabilngan kon nahahadlok ka.
Para ha mga Australyano, langyaw an ideya han 'flat white' nga kape. An halipot nga itom amo an 'espresso', an capuccino puno hin cream (diri froth), ngan an tsaa ginseserbi hin waray gatas.
An mapaso nga tsokolate nakabase ha standards han Belgian. An mga duga han prutas mahal pero marasa hinduro.
Damu nga pagbiyahe ngadto ha mga bahura an ginhihimo ha bug-os nga tuig, ngan an mga kadaot tungod ha anoman nga mga hinungdan ha bahura in talagsaon la.
Bisan pa, pangaro la gihapon hin sagdon tikang ha mga awtoridad, sunda an ngatanan nga mga tigaman, ngan hatagi hin atensyon an mga pahinumdom ha katalwasan.
An box jellyfish nagpapakita hirani ha mga baybayon ngan hirani ha mga estero han salog tikang han Oktubre tubtob Abril ha norte han 1770. Usahay makikit-an hira ha gawas hini nga mga panahon.
Naeksister an mga pating, kondi talagsa la hira umatake ha mga tawo. Kadam-an nga mga pating an nahahadlok ha mga tawo ngan nalangoy pahirayo.
An Saltwater Crocodile diri aktibo nga naukoy ha kadagatan, an ira nangunguna nga urukyan aada ha mga estero han salog ha norte tikang ha Rockhampton.
An pag-book hin abanse naghahatag ha biyahero hin kamurayawan ha hunahuna nga magkakaada hira hin usa nga lugar nga makakaturugan ha takna nga umabot hira ha ira destinasyon.
An mga travel agent kasagaran nga may-ada mga deal ha partikular nga mga hotel, bisan pa bangin makita nimo nga posible an pag-book hin iba pa nga klase hin akomodasyon, sugad han mga lugar han kamping, pinaagi ha usa nga travel agent.
An mga travel agent kasagaran nga nagtatanyag hin mga package nga may kaupod nga pamahaw, mga kahikayan ha transportasyon tikadto/tikang ha airport o bisan ha gintampo nga package han flight ngan hotel.
Puydi gihapon nira i-hold an reserbasyon para ha imo kon kinahanglan pa nimo hin oras para hunahunaon an tanyag o kumuha hin iba pa nga mga dokumento para ha imo destinasyon (pananglitan, visa).
An anoman nga mga pagbag-o o hangyo kinahanglan anay umagi ha travel agent ngan diri direkta ha hotel.
Para ha pipira nga mga pyesta, an kadam-an han mga attendant ha mga pyesta han musika nagdedesisyon nga magkampo ha site, ngan kadam-an han mga attendant ginkokonsidera ini nga usa nga mahinungdanon nga bahin han eksperyensya.
Kon karuyag nimo magin hirani ha aksyon kinahanglan nimo sumulod hin sayo para makakuha hin camping site nga hirani ha musika.
Tigamni nga bisan kon mahuman na an musika ha mga nangunguna nga bahin, bangin may-ada pa mga bahin han pyesta nga igpapadayon an pagpatokar han musika kutob ha katutnga han gab-i.
An pipira nga mga pyesta may-ada espesyal nga lugar han kamping para ha mga pamilya nga may gudtiay nga kabataan.
Kon matabok ha Northern Baltic ha kathagkot, panginanoa an lokasyon han cabin, tungod kay an pag-agi ha ice magigin hinungdan hin makalilisang nga kasaba para ha mga pinaka-apektado.
Kaupod ha mga pagbiyahe ha Saint Petersburg an oras ha bungto. An mga pasahero han cruise libre tikang ha mga ginkikinahanglan nga visa (kitaa an mga termino).
An mga casino kasagaran nga naghihimo hin damu nga pangalimbasog para padamuon an oras ngan kwarta nga gingasto han mga bisita. Kasagaran nga waray mga bintana ngan orasan, ngan makuri bilngon an mga garawasan.
Kasagaran nga may-ada hira mga espesyal nga pagkaon, irimnon ngan kaliawan, para magpabilin nga maopay an mood han mga bisita, ngan igpabilin hira ha lugar.
An pipira nga mga lugar nagtatanyag hin mga makahurubog nga irimnon ha balay. Sugad man, an kahubog nakakadaot han paghukom, ngan maaram an ngatanan nga maopay nga parahuygo han importansya han pagpabilin nga aada ha sakto nga buot.
Kinahanglan ikonsidera han bisan hin-o nga nagda-drive ha hitaas nga latitude o lampas ha mga agian han bukid an posibilidad han snow, ice, o matugnaw nga temperatura.
Ha nagyeyelo ngan may snow nga mga karsada, hamubo an friction ngan diri nimo mahihimo an pag-drive nga baga hin aada ka la ha aspalto.
Durante han blizzard, an sakto nga snow para maipit ka mahimo mahulog ha gutiay nga oras.
An visibility mahimo gihapon limitahan pinaagi ha pagkahulog o paghuyop han nyebe o han kondensasyon o yelo ha mga bintana han sarakyan.
Ha kaluyo nga bahin, an mga nagyeyelo nga kondisyon normal ha damu nga nasud, ngan an trapiko nagpapadayon ha haros waray makaurulang ha bug-os nga tuig.
An mga Safari bangin amo an pinakadaku nga nakakadani nga turismo ha Africa ngan an highlight para ha damu nga mga bisita.
An termino nga safari ha popular nga paggamit nagtutudlok ha pagbiyahe ha tuna para makita an makaruruyag nga wildlife han Africa, labi na ha savanna.
An pipira nga mga hayop, sugad han mga elepante ngan giraffe, kasagaran nga nahirani ha mga awto ngan an standard nga mga kagamitan magtutugot hin maupay nga pagkita.
An mga leon, cheetah ngan leopardo usahay naawod ngan mas makikita mo hira hin mas maopay ha mga binocular.
An walking safari (gintatawag gihapon nga "bush walk", "hiking safari", o going "footing") ginkokompwesto hin hiking, nga mahihimo ha sulod han pipira ka oras o pipira ka adlaw.
An Paralympics mahitatabo tikang ha Agosto 24 tubtob ha Septyembre 5, 2021. An pipira nga mga panhitabo paghihimoon ha iba nga mga lokasyon ha bug-os nga Japan.
An Tokyo an magigin amo la nga syudad ha Asya nga nag-host hin duha nga Summer Olympics, nga nag-host han mga mulay hadton 1964.
Kon nagbook ka han imo mga flight para ha 2020 ugsa pa ig-anunsyo an pag-postpone, mahimo ka magkamay-ada hin usa nga makuri nga sitwasyon.
Magkadurodilain an mga polisiya ha pagkansela, kondi hadton urhi nga bahin han Marso, kadam-an ha mga patakaran ha pagkansela nga nakabase ha coronavirus an waray umabot tubtob ha Hulyo 2020, kon san-o naka-iskedyul an Olympics.
Ginlalaoman nga an kadam-an nga mga tiket ha event nagkakantidad ha butnga han ¥2,500 ngan ¥130,000, nga may tipikal nga mga tiket nga nagkakatindad hin harani ¥7,000.
An pagplantsa han mga mahuratmog nga bado makakabulig ha ira nga mauga. Damu nga mga hotel an may plantsa ngan ironing board nga magagamit para huramon, bisan kon waray presente nga usa ha kwarto.
Kon waray plantsa, o kon diri mo karuyag magsul-ot hin platsando nga medyas, mahimo nimo sarihan gumamit hin hairdryer, kon may-ada.
Pag-ikmat nga diri pasagdan nga magin duro kapaso an tela (nga mahimo magin hinungdan hin pagkasunog, o ha grabe nga kaso, kapaso).
May-ada magkadurodilain nga paagi han paglimpyo han tubig, an pipira mas epektibo kontra ha mga partikular nga hulga.
Ha pipira nga lugar, husto na an pagpakaladkad hin tubig ha sulod hin usa ka minuto, ha iba pipira ka minuto an kinahanglan.
Magkadurodilain an epekto han mga filter, ngan kon may-ada ka kabaraka, kon sugad kinahanglan nimo ikonsidera an pagpalit han imo tubig ha usa nga selyado nga botelya tikang ha usa nga kilala nga kompanya.
An mga nabiyahe mahimo makasugat hin mga peste han hayop nga diri pamilyar ha ira mga urukyan nga rehiyon.
Puydi madaot han mga peste an pagkaon, magin hinungdan hin iritasyon, o ha mas grabe pa nga kaso maghatag hin mga allergic reactions, magpasarang hin hilo, o makahatag hin mga impeksyon.
An mga makatarapon nga sakit mismo, o an mga peligroso nga hayop nga mahimo makadisgrasya o makapatay hin tawo ha pwersa, diri kasagaran nga kwalipikado sugad nga mga peste.
An duty free shopping amo an higayon nga pumalit hin mga butang nga waray buwis ngan excise ha pipira nga partikular nga lokasyon.
An mga biyahero nga tikadto ha mga nasud nga may dagku nga buwis kon usahay mahimo makatipid hin daku nga kantidad hin kwarta, labi na ha mga produkto sugad han makahurubog nga mga irimnon ngan tabako.
An kahilab-an ha butnga han Point Marion ngan Fairmont nagpapakita hin pinaka-makuri nga kondisyon ha pag drive ha Buffalo-Pittsburgh Highway, nga kasagaran naagi ha nahibulag nga backwoods terrain.
Kon diri ka hiara mag-drive ha mga karsada ha nasud, ipabilin an imo kaaram ha imo: Nagpapabilin an mga bakilid nga grado, haligot nga mga dalan, ngan matarom nga mga kurba.
An mga iginbutang nga limitasyon ha kalaksi mamatikdan nga mas hamubo kontra ha mga nahiuna ngan kasunod nga mga bahin -- kasagaran nga 35-40 mph (56-64 km/h) -- ngan an istrikto nga pagsunod hini an mas importante kontra ha bisan ano.
Bisan pa, urusahon, nga an serbisyo han mobile phone mas makusog dinhi kontra ha damu nga iba pa nga mga kahilab-an nga ruta, pananglitan an Pennsylvania Wilds.
An German nga pastries medyo marasa, ngan ha Bavaria, medyo abunda ngan magkadurodilain, sugad ha ira amyaw ha sur, an Austria.
Komon an mga fruit pastry, nga may-ada mga mansanas nga ginluluto ha mga pastry ha bug-os nga tuig, ngan an mga cherry ngan plum nga nagpapakita durante han katpaso.
Damo nga German baked goods an nagtatanyag gihapon hin mga almond, mga hazelnuts, ngan iba pa nga tree nuts. An mga sikat nga cake kasagaran nga maopay igpadis ha usa nga tasa hin maisog nga kape.
Kon karuyag nimo hin gudtiay pero magrasa nga pastry, sarihi an gintatawag nga Berliner, Pfannkuchen o Krapfen depende ha rehiyon.
An curry usa nga sura nga nakabase ha mga utanon ngan panakot, kaupod ha ano man nga karne o utan.
An curry mahimo magin "uga" o "hulos" depende ha kadamu han likido.
Ha iraya nga mga rehiyon han India ngan Pakistan, an yogurt amo an komon nga ginagamit ha mga curry; ha Southern India ngan an pipira nga iba pa nga baybayon nga rehiyon han subkontinente, an hatok han lubi amo an komon nga ginagamit.
Kaupod an 17,000 nga isla nga mapagpipilian, an pagkaon nga Indonesian usa nga ginpahaluag nga termino nga nagkokobre ha damu nga klase hin mga rehiyonal nga lurutuon nga makikit-an ha bug-os nga nasud.
Kondi, kon ginagamit hin waray kadugangan nga mga kwalipikasyon, an termino may posibilidad nga mangahulugan nga an pagkaon orihinal nga tikang ha butnga ngan sinirangan nga bahin han nangunguna nga isla han Java.
Yana kalyap na nga ginagamit ha bug os nga arkipelago, an lurutuon nga Javanese nagpapakita hin mga simple nga tinimplahan nga pagkaon, an mga nauna nga pamparasa nga kilala ha mga Javanese amo an mga mani, mga harang, asukar, (labi na an Javanese coconut sugar) ngan magkadurodilain nga mahamot nga mga panakot.
An mga tungtongan amo an nasuporta para ha tiil han sumarakay nga nakasaray ha ubos o ha ligid han saddle.
Naghahatag hira hin labaw nga karig-on para ha sumarakay kondi mahimo magkaada hin mga kabaraka ha katalwasan tungod ha potensyal nga mahaipit ha ira an tiil han mga rider.
Kon an usa nga sumarakay mahalabog tikang ha usa nga kabayo pero an usa nga tiil nakasab-it ha tungtongan, mahimo hira mahaguyod kon an kabayo dumalagan pahirayo. Para maibanan ini nga risgo, damu nga mga pag-ikmat ha katalwasan an sadang paghimoon.
Siyahan, kadam-an nga mga sumarakay an nagsusul-ot hin riding boots nga may takong ngan mahamis, medyo halipot nga tikod.
Sunod, an pipira nga mga saddle, partikular na an mga English saddle, may-ada mga safety bar nga naghahatag hin dalan ha usa nga leather nga tungtongan nga mahulog ha saddle kon bunluton pabalik han usa nga nahulog nga sakay.
An Cochamó Valley - an nangunguna nga destinasyon ha pagsaka ha Chile, nga kilala sugad nga Yosemite han South America, nga may-ada magkadurodilain nga granite han dagku nga mga pader ngan pangpang.
Kaupod ha mga summit an mga makapugong hin gininhawa nga kiritaon tikang ha kahitas-an. An mga sumaraka tikang ha ngatanan nga bahin han kalibotan padayon nga naghihimo hin mga bag-o nga ruta ha butnga han waray kataposan nga potensyal hin mga pader.
An mga paubos nga snowsport, nga nag-uupod han skiing ngan snowboarding, amo an mga sikat nga sports nga gin-uupdan han pagslide paubos han natabonan ha nyebe nga tuna nga may ski o snowboard nga nakabutang ha imo mga tiil.
An skiing amo an usa nga nangunguna nga aktibidad ha pagbiyahe nga may damu nga tawo an nahilig, panalagsa kilala sugad nga "ski bums," nga nagpaplano han bug-os nga bakasyon ha palibot han skiing ha usa nga partikular nga lokasyon.
An ideya han skiing kadaan na hinduro -- an mga painting ha kweba nga nagtutudlok han mga skier may petsa nga tikang pa han 5000 BC!
An paubos nga skiing sugad nga usa nga sport nabalik ha diri maubos ha ika-17 ka siglo, ngan han 1861 an syahan nga recreational ski club gin-abrihan han mga Norwegian ha Australia.
Backpacking pinaagi ha ski: Ini nga aktibidad gintatawag gihapon nga backcountry ski, ski touring o ski hiking.
May kalabotan ini pero kasagran nga diri nagdadabi han alpine style ski touring o mountaineering, an mga naurhi ginhihimo ha bakilid nga terrain ngan nanginginahanglan hin mas matig-a nga ski ngan boots.
Hunahunaa an ruta han skiing sugad nga usa nga kapariho han hiking nga ruta.
Ha mag-opay nga kondisyon, mahimo ka makakobre hin mas hirayo nga distansya kontra ha paglakat -- kondi talagsaon la nimo makuha an kalaksi han cross country skiing hin waray mabug-at nga backpack ha mga mag-opay nga dalan.
An Europe usa nga kontinente nga medyo gutiay pero may damu nga independente nga nasud. Ha ilarom han normal nga mga panhitabo, an pagbiyahe ha damu nga mga nasud nangangahulogan nga maagi ka ha damu nga mga aplikasyon hin visa ngan kontrol ha pasaporte hin damu ka beses.
An Schengen zone, bisan pa, nagana nga baga hin usa nga nasud nga kaangayan hini.
Tubtob nga naukoy ka hini nga zone, ha kabug-osan mahimo ka tumabok hin mga pag-ultan hin diri naagi utro ha mga checkpoint han kontrol ha pasaporte.
Ha kapariho hini, an pagkaada hin Schengen visa, diri na nimo kinahanglan mag apply hin visa ha kada usa ha mga nasud nga myembro han Schengen hin bulag, salit makakatipid hin oras, kwarta ngan papeles.
Waray unibersal nga pagpatin-aw kon diin antigo an ginhimo nga mga butang. An pipira nga mga ahensya han buhis nagtutudlok nga mas kadaan ha 100 ka tuig nga mga paraliton sugad nga mga antigo.
An pagpatin-aw may-ada mga heograpiko nga pagkadurodilain, kon diin an limitasyon ha edad mahimo mas halipot ha mga lugar sugad han North America kontra ha Europe.
An mga produkto nga handicraft igintakda sugad nga mga antigo, bisan kon mas bata hira kontra ha mga kapariho nga mga hinimo han kadam-an nga mga paninda.
An pag-atiman hin reindeer usa nga importante nga pakabuhi han mga Sámi ngan an kultura nga nakapalibot ha pamaligya importante gihapon para ha damu nga may iba pa nga mga propesyon.
Bisan kon subay ha tradisyon, sugad man, diri ngatanan nga Sámi nahidadabi ha daku nga ihap han pag-atiman han mga reindeer, kondi nabuhi tikang ha pangisda, panakop ngan mga sugad hini, an pagkaada hin mga reindeer kasagaran sugad nga mga hayop ha pagtrabaho.
Yana damu nga Sámi an nagtatrabaho ha mga moderno nga pamaligya. An turismo amo an importante nga pakabuhi ha Sápmi, an lugar han Sámi.
Bisan kon kalyap ini nga ginagamit, labi na ha mga diri Romani, an pulong nga "Gypsy" kasagaran nga ginkokonsidera nga nakakasakit tungod ha mga kalabotan hini ha mga negatibo nga stereotype ngan diri sakto nga pagkita ha mga Romani. 
Kon an nasud nga imo bibisitahon napailarom ha usa nga travel advisory, mahimo maapektohan an imo travel health insurance o an imo insurance ha pagkansela han biyahe.
Pwede ka gihapon maghangyo nga kumonsulta ha sagdon han mga gobyerno gawas la ha imo kalugaringon, kondi an ira sagdon igindisenyo para ha ira mga molupyo.
Sugad nga usa nga pananglitan, mahimo atubangon han mga molupyo nga Amerikano ha Butnga Sinirangan an magkadurodilain nga sitwasyon tikang ha mga Europeo o Arabo.
An mga pahibaro usa nga halipot nga sumaryo la han sitwasyon han pulitika ha usa nga nasud.
An mga pagkita nga iginpresenta kasagaran nga madali la, pankabug-osan ngan sobra nga ginpasimple kompara ha mas detalyado nga impormasyon nga aadto ha iba nga dapit.
An maraot nga kahimtang han panahon amo an pankabug-osan nga termino para ha anoman nga peligro nga panhitabo ha panahon nga may potensyal nga magin hinungdan hin distroso, grabe nga kasamok ha katawhan, o pagkawara han kinabuhi han tawo.
Mahimo mahitabo an maraot nga kahimtang han panahon ha bisan diin nga bahin han kalibotan, ngan may-ada magkadurodilain nga klase hini, nga mahimo magdepende ha heograpiya, topograpiya, ngan mga kondisyon han atmospera.
An makusog nga hangin, uran nga yelo, sobra nga pag-inuran ngan mga wildfire amo an mga porma ngan epekto han maraot nga panahon, sugad man an mga dalugdog, buhawi, ngan mga turo han tubig, ngan mga bagyo.
An rehiyonal ngan pana-panahon nga maraot nga panhitabo ha panahon nag-uupod han mga blizzard, snowstorm, ice storm, ngan dust storm.
An mga biyahero hugot nga ginsasagdonan nga magkaada kahibaro ha anoman nga peligro han maraot nga panahon nga makakaapekto ha ira lugar tungod kay mahimo ini makaapekto ha anoman nga plano ha pagbiyahe.
An bisan hin-o nga nagpaplano pagbisita ha usa nga nasud nga mahimo ikonsidera nga usa nga lugar han girra kinahanglan magkuha hin propesyonal nga pagbansay.
An pagbiling ha Internet para ha 'Hostile environment course' mahimo maghatag hin address han usa nga lokal nga kumpanya.
Kasagaran nga ginkokobrehan han usa nga kurso an ngatanan nga mga isyu nga ginhisgotan hin mas detalyado, kasagaran nga may praktikal nga eksperyensya.
An usa nga kurso kagasaran nga nagtitikang ha 2-5 ka adlaw ngan mag-uupod hin role play, damu nga first aid ngan usahay pagbansay ha mga hinganiban.
An mga libro ngan magasin nga naghihisgot ha katalwasan ha kagurangan kasagaran nga komon, kondi gutiay la an mga publikasyon nga naghihisgot ha mga lugar han girra.
Kinahanglan siguraduhon han mga nabiyahe nga nagpaplano hin sex reassignment surgery ha iba nga nasud nga may dara hira nga valid nga dokumento para ha pagbiyahe tibalik.
An pagtugot han mga gobyerno nga mag isyu hin mga pasaporte nga diri nakabutang an gender (X) o mga dokumento nga updated para maipariho ha karuyag nga ngaran ngan gender magkaiba-iba.
An pagkaruyag han mga langyaw nga gobyerno nga hatagan hin dungog ini nga mga dokumento kalyap nga nagbabag-o.
An mga pagpamiling ha mga checkpoint han seguridad nagin mas nakapanginlabot ha panahon kahuman han Septyembre 11,2001.
Diri dapat maglaom an mga pre-operative transgender nga maagi hira ha mga scanner nga diri makuhaan an ira privacy ngan dignidad.
An rip current amo an nabalik nga sulog tikang ha mga balud nga nagbuburublag ha baybayon, kasaragan ha usa nga bahura o kapariho hini.
Tungod ha topolohiya ha ilarom han tubig, an sulog han pagbalik puros aada ha pipira nga hilarom nga bahin, ngan mahimo mabug-os didto an mapaspas nga sulog tikadto ha hilarom nga tubig.
Damu nga mga pagkamatay an nahitatabo sugad nga resulta han pagkakapoy ha paningkamot nga makalangoy pabalik kontra ha sulog, nga mahimo magin imposible.
Ha takna nga makagawas ka ha sulog, an paglangoy pabalik diri mas makuri kontra ha normal.
Sarihi pagtumong ha usa nga lugar kon diin diri ka madadakpan utro o, depende ha imo kapas ngan kon namatikdan ka ba, bangin karuyag nimo maghulat hin rescue.
Naabot hin mas temprano an pagkagtida-i ha utro nga pagbalik ha sakob kontra han pagkatigda-i han kultura (nagkakamay-ada minos nga panahon han honeymoon), mas maiha, ngan puydi magin mas grabe.
An mga biyahero nga madagmit nga nakapahiuyon han bag-o nga kultura usahay partikular nga makurian pagpahiuyon utro ha ira natawhan nga kultura.
Ha imo pag-uli kahuman mag-ukoy ha iba nga nasud, nadaras-an na nimo an bag-o nga kultura ngan nawara na an pipira nimo nga nabatasan tikang ha imo kultura nga natawhan.
Han siyahan nga kumadto ka ha iba nga nasud, bangin nagin pasensiyoso ngan masinabuton an mga tawo, ha paghibaro nga an mga biyahero ha bag-o nga nasud kinahanglan magpahiuyon.
Bangin diri magdahom an mga tawo nga an pasensiya ngan pagsabot ginkikinahanglan pa gihapon para han mga biyahero nga mauli.
An pyramid sound ngan light show amo an usa han mga pinakamakaruruyag nga butang ha lugar para ha mga bata.
Puydi mo makit-an an mga pyramid ha masirom ngan pwede mo hira kitaon ha mamingaw ugsa magtikang an pasalida.
Kaurogan imo pirme mababatian an tingog han mga turista ngan mga paratinda. An istorya han tingog ngan kalamrag sugad-sugad hin libro hin istorya.
Iginbutang an Sphinx sugad nga backdrop ngan an magsurumat hin usa nga hilaba nga istorya.
Ginpapakita an mga senaryo ha mga pyramid ngan an iba-iba nga mga pyramid ginpapalagahan.
An mga isla han South Shetland, nadiskobrehan han 1819, gin-aangkon han pipira nga mga nasud ngan may-ada pinakadamu nga mga base, nga may-ada dise-sais nga aktibo han 2020.
An arkipelago nahamumutang 120 km norte han Peninsula. An pinakadaku amo an King George Island upod an hinmumutangan han Villa Las Estrellas.
An iba nag-uupod han Livingston Island, ngan Deception kon diin an nabahaan nga caldera han aktibo pa nga bulkan nakakaghatag hin mahusay nga natural nga duruongan.
An isla han Ellsworth Land aadto ha sur nga rehiyon han Peninsula, nga an tubtoban amo an dagat han Bellingshausen.
An mga bukid han Peninsula hini naghiusa ha kapatagan, ngan nag-urosa utro basi maporma an 360 km nga naglilirinya nga mga Kabukiran han Ellsworth, nga gintutunga han Glacier han Minnesota.
An norte nga bahin o an Sentinel Range amo an pinakahitaas nga kabukiran han Antarctica, ngan an Vinson Massif nga may kahitas-on nga 4892 m ha Bukid Vinson.
Ha tay-aw nga mga lugar nga waray coverage it cell phone, an satellite nga telepono amo la an imo opsyon.
An satellite nga telepono kasagaran nga diri kabalyo hiton mobile nga telepono, tungod kay kinahanglan nga aadto ka ha gawas nga may klaro nga linya hit pagkita ngadto ha satellite para makatawag.
Kasagaran ginagamit an serbisyo ha mga barko, upod na an pleasure craft, pati na gihap an mga ekspedisyon nga may remote nga data ngan panginahanglan hin tingog.
An iyo lokal nga parahatag hin sebisyo ha telepono kinahanglan makahatag hin dugang nga impormasyon mahitungod ha pagkonektar hini nga serbisyo.
Usa nga nagtitikadamu nga mas sikat nga opsyon para ha mga nagplaplano hin gap-year amo an pagbiyahe ngan mahibaro.
Sikat ini labi na ha mga nabaya ha pageskwela, nga nagtutugot ha ira nga magkaada hin usa nga tuig nga pahuway ugsa mag-eskwela ha unibersidad, nga diri ginkukompromiso an ira edukasyon.
Ha damu nga mga kaso, an pagpa-enrol ha gap-year nga kurso ha iba nga nasud ha pagkamatuod makakapauswag han mga higayon nga bumalhin ha hurohitaas nga edukasyon pagbalik mo ha imo natawhan nga nasud.
Kaurogan nga may-ada tuition fee iton pagpa-enroll hin sugad hini nga mga programa ha edukasyon.
Finland maupay nga destinasyon hiton pagbabaluto. An “Tuna hit yukot nga danaw” mayda liwat yukot nga mga puro, ha mga danaw ngan ha baybayon han kapuroan.
Dida hiton mga kapuroan ngan mga danaw diri nimo kinahanglan an yate.
Bisan an baybayon han kapuroan ngan pinakadako nga danaw nga maakos bisan yate, an mga gudti nga baluto o kayak naghahatag hin iba nga eksperyensya.
An pagbabaluto nasyonal nga hilangkagan ha Finland, mayda baluto kada pito o walo katawo.
Tinutupungan ini hiton Norway, Sweden ngan New Zealand, pero kon diri liwat kakaiba (e.g. ha Netherlands an numero usa kada kuwarenta.
Kadam-an nga naiiba nga mga Baltic Cruise in nagpapakita hin pinahalaba nga pag-ukoy ha St. Petersburg, Russia.
Karuyag sidngon hini nga makakabisita ka ha makasaysayan nga syudad ha pipira nga bug-os nga adlaw samtang nabalik ngan nakaturog ha barko pagkagab-i.
Kon makadto ka la ha baybayon gamit an sakay ha barko nga mga iskursyon diri na nimo kinahanglan hin bulag nga visa (tikang han 2009).
An pipira nga mga cruise ginpapakita an Berlin, Germany ha ira mga brosyur. Sugad han imo makikita tikang ha mapa ha igbaw hirayo an Berlin ha dagat ngan an pagbisita ha syudad diri lakip ha presyo han pagsakay ha barko.
An pagbiyahe ha kahanginan mahimo magin makaharadlok para ha iba nga mga tawo ha tanan nga pangidaron ngan mga gintikangan, labi na an waray pa makabiyahe hadto o an mga nakaeksperyensya hin makaharadlok nga panhitabo.
Diri ini ingay igkaawod: diri ini naiiba ha mga personal nga mga ginkakahadlokan ngan mga nadidirian ha iba nga mga butang nga mayda it damu nga tawo.
Para ha iba, an pagkaada pagsabot mahitungod ha kon paonan-o nagana an eroplano ngan kon ano an nahitatabo durante han paglupad nakakabulig para madaog an kahadlok nga nakabase ha diri pagkahibaro o pagin diri ada ha kontrol.
Ginbabayaran hin maopay an mga courier nga kompaniya para han malaksi nga pagpadara han mga butang. Kaurogan, importante hin duro iton oras para ha mga dokumento nga kanan negosyo, mga tinda o mga ekstra nga mga piyesa para ha mga apurado nga mga pangayad.
Ha iba nga mga ruta, an durodaku nga mga kompaniya mayda ira kalugaringon nga mga eroplano, pero para ha iba nga mga ruta ngan guroguti nga mga kompaniya may-ada problema.
Kon nagpapadara hira pinaagi ha kahanginan, ha pipira nga mga ruta posible nga umabot hin pipira ka adlaw para makalapos ha pagdiskarga ngan customs.
An paagi la para makalusot hin malaksi amo pagpadara hito sugad nga usa nga checked luggage. An mga regulasyon ha airline diri matugot nga magpadara hin mga karga nga waray pasahero, kon diin ada na it imo pagsulod.
An klarado nga paagi ha paglupad ha first o business class amo an pagpagawas hin madakmol nga butok hin kwarta para makakuha hin pribilehiyo (o mas maupay pa, an imo kompanya an pabuhata hito para ha imo).
Bisan pa man, diri ini nabarato: sumala pa ha prinsipyo, puydi ka maglaom nga makagbayad ka hangtod upat ka beses han normal nga pang-ekonomiya nga pasahe para ha business, ngan onse ka beses para ha first class!
Ha kabug-osan nga pagkayakan, waray punto an pagbiniling hin mga diskwento para ha business o first class nga mga lingkuran ha direkta nga paglupad tikang A ngadto ha B.
Maaram kaopay an mga airlines nga mayda sigurado nga grupo hin mga biyahero nga andam magbayad hin dolyares para ha pribilehiyo nga makadangat hin mapaspas bisan ngain nga komportable, ngan suktan hira hin kaangayan.
An kapital han Moldova amo an Chişinău. Romanian an lokal nga yinaknan, pero Russian an kaurogan nga ginagamit.
An Moldova usa nga damu-an-etniko nga republika nga nag-antos hin araway han mga tribo.
Han 1994, ini nga araway nagin hinungdan ha pagkahimo han kalugaringon la nga iginpasamwak nga Transnistria nga Republika ha este nga bahin han Moldova, nga may ada ira la kalugaringon nga gobyerno ngan salapi pero diri ginkikilala han bisan ano nga nasud nga miyembro han UN.
An pan-ekonomiya nga mga koneksyon utro na nga gin-establisar ha butnga han duha nga mga bahin hiton Moldova bisan ha luyo han mga kapakyasan han politikal nga mga negosasyon.
An nangunguna nga relihiyon ha Moldova amo an Orthodox nga Kristiyanismo.
An İzmir amo an ikatulo ha pinakadaku nga syudad ha Turkey nga may populasyon nga naabot hit mga 3.7 milyon, an ikaduha nga pinakadaku nga pantalan sunod han Istanbul, ngan usa nga maopay nga sentro han transportasyon.
An hadto kadaan nga syudad han Smyrna, usa na yana nga moderno, pinauswag, ngan sagipo nga komersyal nga sentro, nga nakabutang palibot ha usa nga daku nga dagat ngan napapalibotan hin mga kabukiran.
An haluag nga mga boulevard, salamin an atubangan nga mga istraktura ngan moderno nga mga sentro hin paralitan ginbutangan hin tradisyonal nga pula nga mga baldosa, an ika-18 ka siglo nga merkado, ngan kadaan nga mga mosque ngan mga simbahan, bisan kon an syudad may-ada atmospera nga mayda mas Mediterranean nga Europe kaysa han tradisyonal nga Turkey.
An baryo han Haldarsvík nagtatanyag hin kiritaon ha harani la nga isla nga Eysturoy ngan may-ada kakaiba nga octagonal nga simbahan.
Ha libong han simbahan, may-ada mga makapainteres nga mga marmol nga mga iskultura hin mga sarapati nga ada ha bawbaw han pipira nga mga lubnganan.
Naabot hin mga tunga hin oras an paglibot ha nakakaintriga nga baryo.
Tikadto ha norte ngan aada ha hirani an romantiko ngan mahusay nga bungto han Sintra nga ginhimo nga sikat ha mga langyawanon katapos han nag-raranggat nga asoy han ira kagarbo nga iginsurat ni Lord Byron.
An Scotturb nga Bus 403 regular nga nabiyahe tikadto ha Sintra, nga naukoy ha Cabo da Roca.
Ngadto gihap ha norte bisitaha an daku nga Santuaryo han Our Lady of Fatima (Shrine), usa nga lugar han bug-os kalibotan nga sikat nga mga aparisyon ni Maria.
Alayon hinumdumi nga an iyo ginbibisita usa nga lubnganan han damo nga nagkamatay, ngan sugad man usa nga lugar nga may haros diri na maihap nga kahulogan ha daku nga bahin han populasyon han kalibotan.
May-ada la gihap damu nga kalalakin-an ngan kababayin-an nga buhi la gihap nga nakatalwas han ira panahon nganhi, ngan damo pa nga may-ada mga hinigugma nga nagkamatay o nagtrabaho tubtob han ira kamatay ngadto, pariho mga Hudiyo ngan diri mga Hudiyo.
Alayon tagda ini nga lugar nga may bug-os nga dignidad, solemnidad ngan pagtahod nga kaangayan hini. Ayaw pag-intrimis mahitungod han Holocaust o mga Nazi.
Ayaw hugawi an lugar sugad han pag-marka o pagsurat hin mga graffiti ha mga istraktura.
An opisyal nga mga yinaknan han Barcelona amo an Catalan ngan Espanyol. Haros katunga an mas naruruyag pagyakan gamit an Catalan, daku nga kadam-an an nakakaintindi hini, ngan haros ngatanan maaram han Espanyol.
Pero, kaurogan han mga karatola nakasurat la ha Catalan tungod kay amo ini an iginpahamtang han balaud nga una nga opisyal nga yinaknan.
Bisan pa, damu gihapon an nagamit han Espanyol ha pan-publiko nga transportasyon ngan ha iba pa nga mga pasilidad.
An regular nga mga anunsyo ha Metro ginhihimo la ha Catalan, pero ha mga diri plinano nga mga kaulangan gin-aanunsyo han awtomatiko nga sistema ha damu nga mga yinaknan upod na an Espanyol, English, French, Arabic ngan Japanese.
An mga Parisian may-ada reputasyon han pagigin hambog, waray batasan, ngan arogante.
 Samtang kaurogan hini diri sakto nga stereotype, an pinakamaopay nga paagi para magkasinabot ha Paris amo an pagbuhat la gihap hin maopay nga batasan, pag-gios sugad usa nga "bien élevé" (maopay an pagpadako). Hihimoon hini nga mas masayon an pakipagsangkay.
An tigda nga mga batasan han mga Parisian malaksi la mawawara kon magpakita ka hin patiuna nga mga katalahoran.
An nasyonal nga parke han Plitvice Lakes duro nga kagurangan, nga kaurogan mga beech, spruce, ngan fir nga mga kakahoyan, ngan nagpapakita hin tarampo nga Alpine ngan Mediterranean nga mga tanom.
Makatirigamnan nga may-ada nira haluag nga magkalainlain nga mga komunidad hin tanom, tungod han iya han-ay hin mga microclimate, pagkaiba-iba han mga tuna ngan magkadurodilain nga lebel han kahitas-on.
Gin-uukyan gihapon an lugar hin haluag hin duro nga magkadurodilain nga klase hin mga hayop ngan mga katamsihan.
Mga talagsaon la nga mga hayop sugad han European brown bear, wolf, agila, bukaw, lynx, ihalas nga uding ngan capercaillie an makikit-an didto, upod an damu pa nga mas komon nga species
Samtang nabisita ha mga monasteryo, an mga kababayin-an kinahanglan magsul-ot hin saya nga natabon han tuhod ngan pati gihap it ira mga abaga gintatabunan.
An kadam-an han mga monasteryo nahatag hin mga tabon para ha mga kababayin-an nga nakadto nga diri andam, pero kon magdara ka hin imo kalugaringon, labi na kon an masilhag nga kolor, makakakarawat ka hin hiyom tikang ha mga mongha o mga madre ha entrada.
Ha pariho nga linyada, an mga kalalakin-an kinahanglan magsul-ot hin saruwal nga magtatabon han ira mga tuhod.
Puydi gihap ini huramon didto ha may entrada pero diri liwat ini ginlalabhan kada katapos paggamit amo nga bangin diri ka magin komportable ha pagsul-ot hini nga mga saya. Usa la nga sukol nga maigo para ha tanan nga kalalakin-an!
An Majorcan nga kaluto, sugad han pariho ha Mediterranean nga mga lugar, nakabase ha tinapay, utan ngan karne (labi na an kanan baboy), ngan nagamit hin lana han olive ha pankabug-osan.
Usa nga simple nga sikat nga panihapon, labi na ha katpaso, amo an Pa amb Oli: Tinapay nga may lana hin olive, kamatis, ngan bisan ano nga may-ada nga mga panparasa sugad han keso, tuna nga isda, ngan iba pa.
Tanan nga mga nouns, upod an pulong nga Sie para ha imo, pirme natikang ha kapital nga letra, bisan aada ha kabutngaan han usa nga pamulong.
Importante ini nga paagi para makilal-an butnga han pipira nga mga berbo ngan mga butang.
Ginpapasurusayon gihap hini an pagbasa, bisan kon an pagsurat bagan komplikado tungod nga kinahanglan mo masabtan kon berbo ba hiya o adjective an ginamit ha usa nga pamulong nga paagi.
An pagluwas kasagaran nga masayon ha Italyan nga yinaknan tungod kay kaurogan nga mga pulong sugad gihap an kaluwas ha kon ano an ira kasurat
An siyahan nga mga letra nga kinahanglan bantayan amo an c ngan g, tungod nga an ira kaluwas nagiiba-iba depende ha kasunod nga vowel.
Ngan, siguradoha gihap nga magka-iba an imo kaluwas han r ngan rr: an caro nangangahulogan hin dear, kon diin an carro liwat nangangahulogan nga karosa.
An Persian kasagaran nga may-ada masayon ngan regular la nga gramatika.
Salit, an pagbasa hini nga patikang nga gramatika makakabulig gud ha imo nga damu an mahibaroan mahitungod ha Persian nga gramatika ngan makaintindi hin mga puplunganon hin mas maopay.
Siring pa, kon may-ada maaram ka hin usa nga Romantiko nga Yinaknan, mas masurusayon para ha imo nga makag-aram hin Portuguese.
Pero, ha mga tawo nga maaram hin bisan guti la nga Espanyol masayon la makakasiring nga puropariho la an Portuguese nga diri na kinahanglan pa nga adman ini hin magkabulag.
An pre-modern nga mga obserbatoryo kaurogan nga diri na ginagamit yana, ngan nagpabilin na la sugad nga mga museo, o mga lugar hin edukasyon.
Samtang an polusyon ha suga han ira panahon han kaopayan diri problema sugad han yana, kaurogan nga makikit-an hira ha mga syudad o ha mga kampus, masurosayon abuton kaysa ha mga hinimo ha moderno nga mga panahon.
Kaurogan han moderno nga pansaliksik nga mga teleskopyo dagku nga mga pasilidad nga aadto ha tay-aw nga mga lugar nga may-ada mag-opay nga mga kondisyon han atmospera.
An pagkita ha cherry blossom, nga kilala sugad nga hanami, nagin bahin na han kultura han mga Hapon dida pa han ika-8 nga siglo.
Nagtikang an konsepto ha China kon diin an mga bukad han plum an napili nga bukad.
Ha Japan, an siyahan nga mga party han cherry blossom gintikangan han emperador para ha iya la kalugaringon ngan ha iba nga miyembro han aristokrasya ha palibot han Imperyal nga Korte.
Maopay kitaon an mga tanom kon aada ha natural nga palibot, salit pugngi an pagsari nga tanggalon an bisan "usa la" nga specimen.
Kon nabisita kamo ha mga hardin nga pormal an kahan-ay, an panguha hin "mga specimen" amo an makakapalayas ha imo, nga waray diskusyon.
An Singapore kasagaran nga talwas hinduro kadtoan nga lugar ngan masayon hinduro nga ignabigar, ngan puydi ka makapalit hin haros bisan ano katapos mo pag-ulpot ngadto.
Pero an pagigin ada ha "hitaas nga tropiko" pira la ka degree paigbaw han ekwador kinahanglan mo atubangon pariho an kapaso (pirme) ngan an maping-it nga sirak (kon matin-aw an kalangitan, pero danay la).
Mayda gihapon pipira nga mga bus nga tikadto ha norte ngadto ha Hebron, an tradisyonal nga lubnganan han mga patriarka ha Bibliya sugad kanda Abraham, Isaac, Jacob, ngan an ira mga asawa.
Panginanoa nga an bus nga imo ginhuhunahunaan nga sakyan matikadto ha Hebron ngan diri la ha hirani nga urukyan han mga Hudiyo nga Kiryat Arba.
An pasulod nga mga aragian hin tubig usa nga maopay nga tema nga pagbasehan hin usa nga kapiyestahan ha palibot.
Pananglitan an pagbisita ha mga kastilyo ngadto ha Loire Valley, ha Rhine valley o pagsakay hin cruise tipakadto ha makapainteres nga mga syudad ha Danube o pagsakay hin baluto ngadto ha Erie Canal.
Ginsasaysay gihap nira an mga ruta para ha popular nga pan-hiking ngan pan-cycling nga mga dalan.
An Pasko usa han pinakaimportante nga mga holiday han Kristiyanismo, ngan ginsasaurog kumo kaadlawan ni Hesus.
Kaurogan han mga tradisyon nga nakapalibot ha holiday ginkarawat gihap han mga diri-tumuroo ha Kristyano nga mga nasud ngan diri mga Kristiyano ha bug-os nga kalibotan.
May-ada tradisyon nga mag-agma ha gabi san-o mag-Easter ha gawas para makit-an an pagsidlit han adlaw.
May-ada syempre mga kanan Kristiyano nga teolohikal nga mga pagsaysay hini nga tradisyon, pero bangin gihap ini kanan ugsa pa han Kristiyano nga Spring ngan Fertility nga ritwal.
Durodamu nga tradisyonal nga mga simbahan an kaurogan nga nagsasaurog hin Easter Vigil ha Sabado hit gab-i durante han Easter nga katapusan han semana, upod han mga kongregasyon nga kaurogan nadiretso ha pagsaurog ha pag-abot han katutnga han kagab-ihon para igsaurog an pagkabanhaw ni Kristo.
Tanan nga mga hayop nga orihinal nga umulpot ha isla nakaabot nganhi di ngani pinaagi han paglangoy, paglupad o paglutaw.
Tungod han hirayo nga distansya tikang ha kontinente an mga mammal waray makabiyahe nga nakahimo han higante nga ba-o nga magin panguna nga nakaon hin banwa nga hayop ha Galapagos.
Tikang han pag-ulpot han tawo ha Galapagos, damu nga mga mammal an ginpasulod upod an mga kanding, mga kabayo, mga baka, mga yatot, mga uding ngan mga ayam.
Kon bumisita ka ha Arctic o ha Antarctic nga mga lugar ha panahon han kathagkot makakaeksperyensya ka han polar night, kon diin an adlaw diri nasidlit ha kasidsiran han langit.
Naghahatag ini hin maopay nga oportunidad para makit-an an Aurora borealis, tungod an kalangitan masirom hin haros or minos ha tanan nga oras.
Tungod kay an mga lugar guti la an umurukoy, ngan salit diri kaurogan nga problema an polusyon han suga, makakag-enjoy gihap kamo han mga bitoon.
An kultura han panarbaho han mga Hapon mas may pagkahan-ay ngan pormal ha kon ano man an nahiaraan han mga Taga-Katundan.
An mga suit amo an standard nga pan-negosyo nga panul-ot, ngan an mga magkatrabaho natawag ha ira mga kausa pinaagi han ira apelyido o ha titulo han ira mga trabaho.
An kahimyang ha trabahoan importante hinduro, ginpapabug-atan an pangalimbasog han grupo kontra ha pagdayaw ha indibidwal nga mga nahimo.
Kaurogan nga kinahanglan han mga trabahador umaro hin katugutan tikang ha ira mga superior para han bisan ano nga mga desisyon nga ira ginhihimo, ngan ginlalaoman nga masugot ha mga sugo han ira mga superior nga waray pakiana.
