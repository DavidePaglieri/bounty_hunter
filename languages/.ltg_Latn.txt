Pyrmūdiņ Stenfordys Universitatis Medicinys školys zynuotnīki paziņuoja par jauna diagnostikys reika izgudruošonu, kurs var kuortuot šyunys piec tūs veida: seiku drukuojamu mikroshemu, kū var izgataveit, izmontojūt standarta tiņtis printerus, i kotrys izmoksys byutu apmāram vīns ASV cents.
Vodūšī pietnīki soka, ka tys var veicynuot agrinu vieža, tuberkolozis, HIV i malarejis atkluošonu pacientim vaļstīs ar zamim īnuokumim, kur izdzeivuošonys ruodeituoji taidu slimeibu gadīņūs kai kryuts viezs var byut iz pusi zamuoki nakai tureiguos vaļstīs.
Lidmašyna "JAS 39C Gripen" ap 09.30 piec vītejuo laika (0230 UTC) īsatrīce skrejceļā i eksplodēja, deļtuo lidūsta tyka slāgta komercionalim reisim.
Pilots tyka ideņtificāts kai eskadrys vadeituojs Dilokrits Patavijs.
Vītejī medeji ziņoj, ka reagiešonys laikā guņsdzieseju mašyna apsaguozuse.
28 godus vacais Vidals nu Seviļjis pīsavīnuoja Barselonai pyrma treis sezonu.
Kūpš puorsaceļšonys iz Katalonejis golvyspiļsātu Vidals klubā ir aizvadejs 49 spēlis.
Protests suocēs ap 11 stuņdem piec vītejuo laika (UTC+1) Vaitholā pretī policejis apsorguotajai īejai Douningstrītā, premjerministra oficialajā rezideņcē.
Tiuleņ piec 11:00 stuņdem protestātuoji nūblokēja iz zīmelim vierzūšū satiksmi Vaitholā.
11.20 policeja lyudze protestātuojus atsagrīzt iz ītvis, nūruodūt, ka jim ir juosabalaņsej tīseibys iz protestiešonu ar pīaugūšū satiksmi.
Ap 11.29 protests puorsavītuoja iz Vaitholu, garom Trafalgara laukumam, gar krostu, gar Oldviču i iz Kingsveju vierzīnī iz Holbornu, kur Konservativuo parteja reikuoja sovu pavasara forumu vīsneicā "Grand Connaught Rooms".
Nadala i kanadīša vuortu bilance ir 7-2.
Jis naseņ zaudēja Raoničam Brisbenys atkluotajā turnirā.
Nadals mačā savuoce 88% neto punktu, pyrmajā servē uzvarūt 76 punktus.
Piec mača tenisa karaļs saceja: "Es vīnkuorši asu prīceigs byut atpakaļ svareiguokūs nūtikšonu pādejūs raundūs. Asu ite, kab raudzeit uzvarēt."
"Panamys dokumenti" ir vyspuoreigs termins, kas apzeimoj aptuvani desmit miļjonus Panamys advokatu biroja "Mossack Fonseca" dokumentu, kas presei tyka nūpludynuoti 2016. goda pavasarī.
Dokumenti līcynova, ka četrpadsmit bankys paleidzēja tureigim klientim nūslēpt miļjardus ASV dolaru boguoteibu, kab izavaireit nu nūdūkļu i cytu nūsacejumu.
Britu gazeta "The Guardian" izteice vīdūkli, ka "Deutsche Bank" kontrolej apmāram trešū daļu nu 1200 čaulys uzjāmumu, kas tyka izmontuoti, kab itū paveikt.
Vysā pasaulī nūtyka protesti, tyka suoktys vairuokys kriminalvojuošonys, i gan Islandis, gon Pakistanys vaļstu lideri atsakuope.
Dzims Honkongā, Ma studieja Ņujorkys Universitatē i Harvardys Juridiskajā školā, i sovulaik jam beja Amerikys pastuoveiguo īdzeivuotuoja "zaļuo karte".
Hsiehs vieliešonu laikā nūruodeja, ka Ma varātu nūbēgt nu vaļsts krizis laikā.
Hsiehs ari apgolvuoja, ka fotogeniskajā Ma vairuok beja stila, nakai byuteibys. 
Nasaverūt iz itom apsyudzeibom, Ma uzvarēja platformā, kas aizstuovēja cīšuokys saitis ar Kīnys kontinentalū daļu.
Šudiņ dīnys lobuokais spālātuojs ir Alekss Ovečkins nu Vašingtonys "Capitals".
Vašingtonys uzvarā pret Atlantys "Thrashers" jam beja divi vuorti i divys rezultativys pīspielis.
Pyrmuo ituo vokora pīspēle Ovečkinam beja debitantam Niklasam Bekstromam, kurs giva spēlis uzvarys vuortus.
juo ūtrī vuorti itymā vokorā beja 60. itamā sezonā, jis niu ir pyrmais spālātuojs, kurs givs 60 voi vaira vuortu vīnā sezonā kūpš 1995.-96. goda sezonys, kod itaids sasnāgums beja Jaromiram Jāgram i Mario Lemjē.
Battens tyka īrynduots 190. vītā 2008. goda 400 bogotuokūs amerikaņu sarokstā ar aptuvanū boguoteibu 2,3 miļjardu apmārā.
1950. godā jis absolvēja Virdžinejis Universitatis Muokslys i zynuotnis koledžu i beja nūzeimeigs zīduotuojs itai īstuodei.
Irakys Abū Graibys cītums tyka aizdadzynuots namīru laikā.
Cītums palyka biedeigi slovans, kod tymā, piec tam kod cītumu puorjēme ASV spāki, tyka atkluota īslūdzeitūs vardarbeiba.
Pikē jaunuokais avarēja 2008. godā Singapurys Grand Prix izraizis piec Fernando Alonso agrū boksu apsastuošonuos, izceļūt drūseibys mašynu.
Kod automašynys, kas beja prīškā Alonso, devēs piec degvīlys zam drūseibys mašynys, jis pasakuope iz augšu, kab izceineitu uzvaru.
Pikē jaunuokais tyka atlaists piec 2009. goda Ungārejis Grand Prix.
Taišni 08.46 nu reita puori piļsātai nūsalaide klusums, īzeimejūt precizu breidi, kod pyrmuo reaktivuo lidmašyna truopeja mierkim.
Tyka radeiti divi gaismys stori, lai naktī tī tyktu vārsti pret dabasim.
Itamā vītā turpynojās pīcu jaunu debesskruopu ceļtnīceiba ar transporta centru i memorialū parku pa vydu.
Itam "PBS"  šovam ir vairuok nakai divi desmiti "Emmy" bolvu, i tuo raideišonys laiks ir eisuoks tikai par "Sezama īlu" i "Mistera Rodžersa apleicīni".
Kotra šova epizode koncentrējuos iz tematu nu kaidys specifiskys gruomotys i vāluok pieteja itū tematu vairuokuos serejuos.
Kotrā epizodē tyka snāgti ari tūs gruomotu īsacejumi, kurys bārnim byutu juopameklej, kod jī dūsīs iz biblioteku.
Džons Grants nu "WNED Bufalo" ("Reading rainbow" bazis staceja) saceja: ""Reading Rainbow" īvuiceja bārnim, parkū byutu juolosa, ... Mīlesteibu pret laseišonu - [raidejums] aizdrūsynuoja bārnus pajimt gruomotu i laseit."
Daži, tymā skaitā ari Džons Grants, skaita, ka i finansiejuma krīze i izmainis izgleiteibys televizejis programu filozofejā veicynuoja seriala izbeigšonu.
Vātra, kas atsarūn 645 jiudzis (1040 km) nu Kaboverdis solu, vysdreizuok izkleiss, pyrms apdraudēs kaidu sauszemis teritoreju, prognozej sinoptiki.
Fredam pošreiz ir vieji, kuri sasnādz 105 jiudzis stuņdē (165 km/h), i jis vierzuos iz zīmeļrītumu pusi.
Freds ir stypruokais tropiskais ciklons, kaids leidz šam ir fiksāts tik tuoli Atlantejis okeana dīnvydūs kūpš satelitattālu pasaruodeišonys, i tikai trešuo leluokuo fiksātā vīsuļvātra iz austrumim nu 35°W.
1759. goda 24. septembrī Arturs Giness paraksteja 9 tyukstūšu godu nūmys leigumu par Svātuo Džeimsa ols dareitovu Dublinā Īrejā.
250 godus vāluok Guinness ir palics par globalu uzjāmumu, kurs kotru godu apgrūza ap 10 miļjardim eiro (14,7 miļjardim dolaru).
Džonijs Reids, Jaunzelandis A1GP komandys styurmaņs, šudiņ īguoja viesturē ar tū, ka kai uotruokais legali brauce pa 48 godus vacū Oklendys ūstys tyltu Jaunzelandē.
Misteram Reidam izadeve ar Jaunzelandis A1GP mašynu "Malnuo skaistule" septenis reizis puorbraukt puori tyltam ar uotrumu 160 km/h.
Jaunzelandis policejai beja gryuteibys izmontuot uotruma radarus, kab radzētu, cik uotri Reida kungs brauc, partū ka "Malnuo skaistule" ir zama, i vīneiguo īspieja, kod policejai izadeve pīfiksēt Reida kunga uotrumu, beja tod, kod jis samazynuoja uotrumu leidz 160 km/h.
Pādejūs 3 mienešu laikā vairuok nakai 80 arestātī atbreivuoti nu Centraluos rezerviešonys īstuodis bez oficialys apsyudzeibys.
Ituo goda aprelī tīsness Glins izdeve pagaidu aizturiešonys reikuojumu pret itū īstuodi, kab panuoktu tū personu atbreivuošonu, kurys aizturātys vairuok nakai 24 stuņdis piec uzjimšonys i nav sajāmušys tīsys komisara uzklausiešonu.
Komisars nūsoka drūseibys naudu, ka taida teik pīškierta, i nūformej arestātuoja izvierzeituos praseibys. Piec tam apsyudzeibys teik īvadeitys štata datorsistemā, kur lītai teik sekuots leidza. 
Tīsys sēdē ari teik nūsaceits datums, kod aizdūmuos turamajam ir tīseibys iz uotru tīsu.
Pīters Kostello, Australejis vaļsts kasis puorvaļdnīks i cylvāks, kurs vysdreizuok nūmaineis premjerministru Džonu Hovardu Liberaluos partejis lidera omotā, ir pauds atbolstu kūdūlenergejis nūzarei Australejā.
Kostello kungs ir sacejs, ka tod, kod kūdūlenergejis ražuošona paliks ekonomiski dzeivuotspiejeiga, Australejai vajadzātu turpynuot tuos izmontuošonu.
"ka tys paliks komercionali, mums tū vajadzātu. Tys nūzeimoj, ka pret kūdūlenergeju nabyutu nikaidu principialu ībyldumu," saceja Kostello kungs.
Piec Ansa saceituo, "policeju uztrauce nazcik augstuokuo leimiņa slapkauneibys, kurys, piec jūs dūmu, varātu izraiseit pylnu piecteiceibys karu".
Policeja paziņuoja, ka Lo Pikolo beja puoruoks, partū ka Provencano beja Palermo lobuo rūka i juo leluokuo pīredze īmontuoja vacuokuos paaudzis prīšknīku cīnu, kod jī eistynuoja Provencano politiku, saglobojūt īspiejami zamuoku leimini, tymā pat laikā styprynojūt sovu elektroenergejis teiklu.
Itūs prīšknīkus beja īgrūžuojs Provencano, kod jis pīlyka punktu Rīnys vadeitajam karam pret vaļsti, kas 1992. godā praseja mafejis krystnešu Džovanni Falkonis i Paolo Borselino dzeiveibys.
Apple izpylddirektors Stīvs Džobss atkluoja īreici, izīmūt iz skotivis i izjamūt iPhone nu džynsu kuldys.
Sovys divu stuņžu garuos runys laikā jis paziņuoja, ka "šudiņ Apple nu jauna izgudruos telefonu, šudiņ mes veiduosim viesturi".
Brazileja ir leluokuo Rūmys katuoļu vaļsts iz Zemis, i Rūmys katuoļu bazneica ir konsekventi ībylduse pret vīndzymuma lauleibu legalizaceju vaļstī.
Brazilejis Nacionalais kongress ir debatiejs par legalizaceju 10 godus, i itaidys civillauleibys niu ir lykumeigys tikai Riugrandi du Sulā. 
Suokūtnejū lykumprojektu izstruoduoja bejušais Sanpaulu mers Marta Suplici. Īrūsynuotais tīseibu akts piec grūzeišonys niu ir Roberto Džefersona rūkuos.
Protestātuoji cer savuokt 1,2 miļjonus parokstu peticejai, kū novembrī īsnēgt Nacionalajam kongresam.
Piec tuo kai palyka skaidrs, ka daudzys saimis meklej juridisku paleidzeibu, kab ceineitūs pret izlikšonu, 20. martā Īstbejis kūpīnys tīseibu centrā nūtyka sapuļce par muojūkļu kruopnīceibys uperim.
Kod īrnīki suoce daleitīs ar jim nūtykušajā, leluokuo daļa īsaisteitūs saimu pieški saprota, ka Karolina Vilsone nu OHA ir nūzoguse jūs drūseibys depozitus i aizalaiduse nu piļsātys.
"Lockwood Gardens" īrnīki skaita, ka vēļ 40 vai vaira saimu var tikt izlyktys, deļtam ka jī izzynuoja, ka OHA policeja izmeklej ari cytus vaļsts muojūkļu eipašumus Oklendā, kas varātu byut īsaisteiti muojūkļu kruopnīceibā.
Grupa atcēle izruodi Maui kara memorialajā stadionā, kuru beja paradzāts apmeklēt 9000 cylvāku, i atsavainuoja fanim.
Grupys menedžmenta uzjāmums HK Management Inc. naprecizēja suokūtnejū īmaslu, kod grupa atcēle koncertu 20. septembrī, bet jau nuokušajā dīnā vainuoja logistikys īmaslus.
Slovanī greku advokati Sakis Kehajoglu i Jorgs Nikolakopuls ir īslūdzeiti Atenu Korydallus cītumā, deļtam ka jūs atzyna par vaineigim kukuļūšonā i korupcejā.
Tuo rezultatā Grīkejis juristu aprynduos ir izacieļs lels škandals, atkluojūt nalykumeigys darbeibys, kū tīsneši, advokati i juristi ir veikuši īprīškejūs godūs.
Pyrma dažu nedeļu piec žurnalista Makisa Triantafilopolosa publiskuotuos informacejis juo popularajā TV šovā "Zoungla" kanalā Alpha TV parlamenta deputats i jurists Petros Mantuvaloss tyka atstuodynuots, partū ka juo biroja lūcekli beja īsaisteiti nalykumeigā uzpierkšonā i korupcejā.
Kluotyn vēļ augstuokais tīsness Evangelos Kalousis teik apcītynuots, partū ka jis tyka atzeits par vaineigu korupcejā i degenerativā uzvedeibā.
Robertss kategoriski atsasaceja pasaceit, kod, piec juo dūmu, suocās dzeiveiba, kas ir svareigs vaicuojums, apsverūt abortu etiku, sokūt, ka byutu naetiski komentēt īspiejamūs gadīņu specifiku.
Tok jis atkuortuoja sovu agruokū apgolvuojumu, ka Roe v. Wade beja "pastuoveigs zemis lykums", pastreipojūt konsekventu Augstuokuos tīsys lāmumu nūzeimi.
Jis ari apstyprynuoja, ka jis tyc taišni tom tīseibom iz privātumu, nu kurūs beja atkareigs Roe lāmums.
Maručijdora beja finišiejuse tabulys augšgolā, par sešim punktim atpalīkūt Nosai, kas beja ūtrajā vītā.
Obejom pusem beja juosasateik lelajā pusfinalā, kur Nosa dabuoja 11 punktu puorsvoru.
Piec tam Maručijdora prīšksaceikšu finalā uzvarēja Kabulturu.
Hesperonychus elizabethae ir Dromaeosauridae dzymtys suga i velosireptora radinīks.
Teik skaiteits, ka itys piļneigi spolvainais syltašņa plieseigais putyns ir staiguojs iz diveju kuoju ar taidim pošim nogim kai velosireptoram.
Tuo ūtrais nogs beja leluoks, partū roduos nūsaukums Hesperonychus, kas nūzeimoj "rītumu nogs".
Kluotyn pi dryupstūšuo lada gluobšonys dorbus apgryutynuoja ari ekstremali laikapstuokli.
Pitmena nūruodeja, ka apstuokli nauzalobuos leidz nuokušajai nedeļai.
Piec Pitmenys saceituo, lada daudzums i bīzums ir vysnalobuokais deļ rūņu medinīku pādejūs 15 godu laikā.
Redleikys kūpīnā tyka izplateitys zinis, ka šudiņ nūtiks Džefa Veisa (Jeff Weise) i vēļ treis nu deveņu uperu bēris, vēļ vīns students ir aresteits sakarā ar školys apšaudi 21. martā.
Varys īstuodis nikuo daudzi oficialai naatkluoja, naskaitūt paziņuojumu par šudiņdīnys arestu.
Kaids olūts ar papyldu zynuošonom par izmekleišonu pastuostēja Mineapolisys Star-Tribune gazetai, ka tys ir Luiss Žurdēns (Louis Jourdain), 16 godus vacais Redleikas kūpīnas prīkšsādātuoja Floida Žurdēna (Floyd Jourdain) dāls.
Itūbreid nav zynoms, kaidys apsyudzeibys tiks izvirzeitys voi kas ir atveds varis īstuodis leidz itam zānam, vys federalajā tīsā ir suokta naplyngadeigū tīsvedeiba.
Lodins ari saceja, ka omotpersonys izlāmušys atceļt vieliešonu ūtrū kuortu, kab gluobtu afgaņus nu citu vieliešonu izdavumu i drūseibys rysku.
Diplomati saceja, ka jī Afganistanys konstitucejā ir atroduši pīteikūši daudz naskaidreibu, kab ūtrū kuortu atzeitu par navajadzeigu.
Tys ir pretrunā ar īprīkšejim ziņuojumim, kurūs saceits, ka ūtruos kuortys atceļšona buytu pretrunā konstitucejai.
Lidmašyna beja davusēs iz Irkutsku, i tū apkolpuoja īškzemis karaspāks.
Tyka suokta izmekliešona.
Il-76 nu 20. gs. 70. godu ir bejuse Krīvejis i Padūmu armejis golvonuo sastuovdaļa, i paguojušajā mienesī Krīvejā jei pīdzeivuoja nūpītnu avareju.
7. oktobrī pasaceļšonys laikā atsadaleja dziniejs, īvainuojumu nabeja. Krīveja piec nagadejuma iz nailgu laiku Il-76 aizlīdze liduot.
800 jiudzis nu Transaļaskys cauruļvodu sistemys tyka slāgtys piec tyukstūšu barelu jālnaftys nūplyudis dīnvydūs nu Fērbenksys, Aļaskā.
Struovys padevis puortraukums piec kasdīnys guņsdzieseibys vadeibys sistemys puorbaudis izraiseja drūseibys vuorstu atsataiseišonu i jālnaftys puorplyudi natuoli nu Fort Greely 9. syukņu stacejis.
Vuorstu attaiseišona ļuove spīdīņam atbreivuot sistemu, i nafta iz bloka plyude iz tvertni, kurā var ītiļpt 55 000 barelu (2,3 miļjoni galonu).
Nu trešdīnis piecpušdīnis tvertnis ventilacejis atverēs vys vēļ beja nūplyude, īspiejams, nu termiskys izaplesšonys tvertnis īškpusē.
Vīna cyta sekundaruo nūrūbežuojuma zona zam tvertņu, kas var turēt 104 500 barelu, vēļ nabeja piļneibā pīpiļdeita.
Komentari televizejis tīšraidē beja pyrmuo reize, kod augstuokī Iranys olūti ir atzynuši, ka sankcejom ir koč kaida ītekme.
Tī ītver finanšu īrūbežuojumus i Eiropys Savīneibys aizlīgumu eksportēt jālnaftu, nu kuruos Iranys ekonomika sajam 80% tuos uorejūs īnuokumu.
Sovā jaunuokajā ikmieneša ziņuojumā OPEC nūruodeja, ka jālnaftys eksports ir sasamazynuojs leidz zamuokajam leimiņam beidzamūs div desmitgažu laikā – 2,8 miļjonim barelu dīnā.
Vaļsts augstuokais liders Ayatollah Ali Khamenei atkareibu nu naftys raksturuojs kai "slozdu", kas roduos pyrma Iranys islama revolucejis 1979. godā i nu kuruo vaļstei byutu juoatsabreivoj.
Kod kapsula sasnīgs Zemi i tiks atmosferā, apmāram 5 stuņdēs nu reita (piec austrumu laika), gaidoms, ka tys byus vīgls šovs cylvākim Zīmeļkalifornejā, Oregonā, Nevadā i Jūtā.
Kapsula izavērs piec kreitūšys zvaigznis, kas sleid puori dabasim.
Kapsula ceļuos ar apmāram 12,8 km voi 8 jiudžu sekundē uotrumu, pīteikūši dreiži, kab nu Sanfrancisko iz Losandželosu tyktu vīnā minutā.
Stardust sasnēgs jaunu rekordu kai vysu laiku dreizuokais kosmosa kugis, kas atsagrīzs iz Zemis, puorspiejūt īprīkšejū rekordu, kas tyka sasnāgts 1969. goda majā Apollo X komandys moduļa atsagrīzšonys laikā.
"Tys vierzeisīs puori Zīmeļkalifornejis rītumu krostam i izgaismuos dabasus nu Kalifornejis caur Centraloregonu i caur Nevadu i Aidaho, i vydā Jūtā," saceja Stardust projektu menedžers Toms Duksberijs.
Rada kunga lāmums paraksteit Kioto klimata vīnuošonūs izolej ASV, kas niu byus vīneiguo atteisteituo vaļsts, kas nav ratificiejuse leigumu. 
Australejis bejušuo konservativuo vaļdeiba atsasaceja ratificēt Kioto protokolu, sokūt, ka tys kaitēs ekonomikai, partū ka tei lelā mārā atkareiga nu ūgļu eksporta, cikom taidom vaļstim kai Indeja i Kīna nav saistūši emiseju mierki.
Tys ir leluokais pierkums eBay viesturē.
Uzjāmums cer dažaiduot peļnis olūtus i sasnīgt popularitati teritorejuos, kur Skype ījam spieceigys pozicejis, taiduos kai Kīna, Austrumeiropa i Brazileja.
Zynuotnīkim ir rodušuos aizdūmys par Enceladu kai geologiski aktivu i īspiejamu Saturna ladainuo E gradzyna olūtu. 
Encelads ir vysvaira atstorojūšais objekts Saulis sistemā, kas atstoroj apmāram 90 procentu nu saulis gaismys, kas tū skar.
Spēlis izdeviejs Konami šudiņ Japanys laikrokstam paziņuoja, ka jī naizdūs spēli Sešys dīnys Fallūdžā.
Spēlis pamatā ir Fallūdžys Ūtrei kauja, nažieleiga kauja storp amerikaņu i irakīšu spākim.
Australejis komunikaceju i medeju padūme ari konstatēja, ka, nasaverūt iz video straumiešonu škārsteiklā, Big Brother nabeja puorkuops tīšsaistis satura cenzurys lykumus, partū ka mediji natyka saglobuoti Big Brother sātyslopā. 
Lykums par apraidis pakolpuojumim paradz škārsteikla satura reguliejumu, tok, lai tū skaiteitu par škārsteikla saturu, tam fiziski juoatsarūn serverī.
ASV viestnīceiba, kas atsarūn Nairobi, Kenejā, ir izplatejuse breidynuojumu, ka "ekstremisti nu Somalejis" plānoj veikt pašnuovnīku sprydzynuošonys Kenejā i Etiopejā.
ASV paziņuoja, ka ir sajāmušys informaceju nu naizpaužama olūta, kurā konkreti pīmynāta sprydzynuotuoju-pašnuovnīku izmontuošona, kab izsprydzynuotu "īvāruojamus objektus" Etiopejā i Kenejā.
Ilgi pyrms "Kasdīnys šova" i "Kolberta ziņuojuma" Heks i Džonsons paredzēja publikaceju, kas parodeitu zinis i ziņu reportažys, kod jī vēļ beja studenti UW 1988. godā.
Nu tuo pyrmsuokumim "The Onion" ir palics par eistu ziņu parodeju impereju ar drukuotu izdavumu i vītni, kas oktobrī pīsaisteja 5 000 000 unikalūs apmeklejumu, personeiguos reklamys, 24 stuņžu ziņu teiklu, apluodis i niu palaistu pasauļa atlantu ar nūsaukumu "Myusu glupais pasauļs".
Al Gors i generals Tomijs Frenks šaļtim pļuopoj par sovim meiluokajim viersrokstim (Goram taids beja tod, kod "The Onion" ziņuoja, ka jis i Tipers pīdzeivuoja lobuokū seksu sovā dzeivē piec 2000. goda sakuovis Elektoratu koledžā).
Daudzi nu jūs rakstnīku ir atstuojuši lelu ītekmi iz Džona Stjuarta i Stīvena Kolbēra ziņu parodeju šovim.
Muokslinīcyskais pasuokums ir ari daļa nu Bukarestis rātsnoma kampanis, kas rauga atjaunuot Rumanejis golvyspiļsātys kai rodūšys i kruosainys metropolis tālu.
Piļsāta byus pyrmuo Dīnvydaustrumeiropā, kurā nu ituo goda juņa leidz augustam nūtiks leluokais publiskais muokslys pasuokums "CowParade".
Šudiņdīnys paziņuojums ari pagarynuoja ituo goda martā vaļdeibys paustū apsajimšonu finansēt papyldu vagonus.
Papyldu 300 palelynoj kūpejū skaitu leidz 1300 vagonim, kas juodaboj, kab mazynuotu dryuzmiešonūs.
Losandželosys policejis departamenta puorstuovs Kristofers Garsija saceja, ka attīceibā iz aizdūmuos turātū veirīti nūteik izmekliešona par īsalauzšonu, na vandalismu.
Zeime natyka fiziski būjuota; modifikacejis tyka izdareitys, izmontojūt malnu brezentu, kas dekorāts ar mīra i sirds zeimem, kab izmaineitu "O" burtu iz mozū "e". 
Sorkonū paisumu izraisa "Karenia brevis", dobā sastūpams vīnšyunys jiurys organisms, kura koncentraceja ir augstuoka par normu.
Dabiskī faktori var krystuotīs, kab radeitu idealus aptuokļus, ļaunūt itom aļgem dramatiski pavairuotīs skaitā.
Aļgis ražoj neirotoksinu, kurs var paralizēt gon cylvāku, gon zyvu nervus.
Bīži zivs nūmierst toksina augstuos koncentracejis iudinī deļ.
Cylvākus var skart ītekmātais iudiņs, kū gaisā puornosoj viejs i viļni. 
Sovā leluokajā styprumā tropiskais ciklons Gonu, kas nūsaukts kai palmu lopu maiss Maldivu volūdā, sasnēdze ilgstūšu vieja uotrumu 240 kilometri stuņdē (149 jiudzis stuņdē).
Dīnys suokumā vieji beja ap 83 km/h, i beja sagaidoms, ka tī turpynuos mazynuotīs.
Amerikys Savīnuotūs Vaļstu Nacionaluo basketbola asociaceja (NBA) trešdiņ apturēja sovu profesionaluo basketbola sezonu ar bažom par COVID-19.
NBA lāmums tyka pījimts piec tuo, kai Jūtys "Jazz" spālātuoja COVID-19 tests beja pozitivs.
Pamatojūtīs iz itū fosileju, tys nūzeimoj, ka škeļšonuos beja daudz agruoka, nakai tū paredzēja molekularī pīruodejumi.
"Tys nūzeimoj, ka vyss ir juoatlīk," saceja Rifta īlejis Pietnīceibys dīnasta pietnīks Etiopejā i pietejuma leidzautors Berhans Ašavs. 
Leidz šam uzjāmums "AOL" ir spiejs puorsavītuot i atteisteit IM tiergu sovā tempā, partū ka tys tyka ploši izmontuots Amerikys Savīnuotajuos Vaļstīs.
Īvīšūt itū kuorteibu, itei breiveiba varātu beigtīs.
Yahoo! lītuotuju skaits i Microsoft pakolpuojumi kūpā konkurēs par "AOL" klientu skaitu.
Northern Rock banka tyka nacionalizāta 2008. godā piec tuo, kod atsakluoja, ka uzjāmums ir sajiems uorkuortys atbolstu nu Apvīnuotuos Karalistis vaļdeibys.
Northern Rock beja napīcīšams atbolsts, deļtam ka tys beja pakļauts riskam hipotekarūs kreditu krīzis laikā 2007. godā.
Sera Ričarda Brensona Virgin Group pīduovuojums par banku tyka nūraideits pyrma bankys nacionalizacejis.
2010. godā, cikom tū nacionalizēja, pošreizejuo High Street banka Northern Rock plc tyka atdaleita nu "švakuos bankys" Northern Rock (Asset Management).
Virgin ir nūpierkuši tikai Northern Rock "lobū banku", na aktivu puorvaļdeibys uznāmumu.
Teik skaiteits, ka itei ir pīktuo reize viesturē, kod cylvāki ir nūvāruojuši, ka iz Zemis nūkreit kimiski apstyprynuots Marsa materials.
Nu apmāram 24 000 zynomūs meteoritu, kas nūkrytuši iz Zemis, tikai apmāram 34 ir apstyprynuoti kai Marsa izceļsmis meteoriti.
Pīcpadsmit nu itūs akmiņu ir saisteiti ar paguojušuo goda juļa meteoritu leitu.
Daži akmini, kas ir iz Zemis, ir cīši reši sastūpami, teik puordūti par 11 000 leidz 25 000 Amerikys dolaru par unci, kas ir apmāram desmit reizis vairuok nakai zalta cena.
Piec saceņseibu Keselovskis ar 2250 punktim vys vēļ ir braucieju čempionata liders.
Džonsons ar 2243 punktim ir ūtrais, atpalīkūt par septenim punktim.
Trešais ir Hamlins, kas atpalīk par divdesmit punktim, bet par pīcim apsteidz Bujeru. Kāne i Truekss jaunuokais ir pīktais i sastais ar attīceigi 2220 i 2207 punktim.
Stjuarts, Gordons, Kensets i Hārviks īsaryndoj braucieju čempionata lobuokūs desmitnīkā, sezonā atlykušys četrys saceņseibys.
ASV flote paziņuoja, ka izmeklej nūteikūšū.
Jis ari saceja paziņuojumā: "Apkalpe niu struodoj, lai nūsaceitu lobuokū metodi drūsai kuģa izjimšonai."
Atrībieju klasis minu pretpasuokumu kugis, kas beja ceļā iz Puerto Princesa Palavanā (Palawan).
Tys ir daškierts ASV flotis septeitajai flotei i atsarūn Sasebo, Nagasaki Japanā.
Mumbajā uzbrucieji īsaroda ar laivu 2008. goda 26. novembrī, jamūt sev leidza granatys, automatiskūs īrūčus, i truopēja vairuokim mierkim, tymā skaitā puorpiļdeitajai Chhatrapati Shivaji Terminus dzeļžaceļa stacejai i slovanajai Tadžmahalys vīsneicai.
Deivida Hedlija veiktuo izlyukuošona i informacejis vuokšona paleidzēja veikt operaceju 10 bruņuotajim cylvākim nu Pakistanys kaujinīku grupejuma Lashkar-e-Taiba.
Uzbrukums radeja miļzeigu sprīdzi Indejis i Pakistanys attīceibuos.
Itūs omotpersonu pavadeibā jis Teksasys pylsūnim aplīcynuoja, ka teik veikti pasuokumi, lai aizsorguotu sabīdreibys drūseibu.
Perijs taišni saceja: "Iz pasauļa ir dažys vītys, kas lobuok apreikuotys, lai rysynuotu itymā gadīnī izvierzeitū izaicynuojumu."
Gubernators ari nūruodeja: "Šudiņ mes izzynuojom, ka dažim školys vacuma bārnim ir bejuse saskarsme ar pacientu."
Jis turpynuoja: "Itei līta ir nūpītna. Esit drūss, ka myusu sistema dorbojās tik labi, kai tai vajadzātu."
Ka tys tiks apstyprynuots, atrodums pabeigs Alena ostoņus godus ilgūs Musaši meklejumus.
Piec jiurys guļtnis kartiešonys vraku atroda, izmontojūt ROV.
Vīns nu pasauļa boguotuokūs cylvāku, Alens, kai ziņuots, ir īguļdejs lelu daļu sovys boguoteibys jiurys izpietē i suocs sovys mekliejumus, lai atrostu Musaši myuža iņteresis par karu deļ.
Atlantā pavadeitajā laikā jai beja kritiķu atzineiba i jei tyka pamaneita novatoriskajā piļsātvidis izgleiteibā.
2009. godā jai tyka daškierts goda nacionaluos superintendentis tituls.
Bolvys daškieršonys laikā Atlantys školuos puorbaudejumu rezultati beja īvārojami uzalobuojuši.
Nailgi piec tuo, "The Atlanta Journal-Constitution" publicēja ziņuojumu, kurā tyka nūruodeitys problemys ar testa rezultatim.
Ziņuojumā beja nūruodeits, ka testu rezultati ir natycamai uotri pasalelynuojuši, tyka apgolvuots, ka škola īškeji atkluoja problemys, bet nasareikuoja saskaņā ar konstatiejumim. 
Piec tuo dabuotī pīruodejumi līcynuoja, ka testu papeiri tyka vyltuoti; 2013. godā tyka izvierzeitys apsyudzeibys Holai, kai arī 34 cytim izgleiteibys darbinīkim
Īrejis vaļdeiba uzsver parlamenta lykumdūšonys steidzameibu, lai lobuotu situaceju.
"Niu ir svareigi gon nu sabīdreibys veseleibys, gon kriminaltīseibu vīdūkļa, lai tīseibu akti tyktu pījimti piec īspiejis mudruok," saceja vaļdeibys puorstuovs.
Veseleibys ministrs izsaceja bažys gon par tūs personu lobkluojeibu, kurys izmontoj attīceigūs vīlu pagaidu lykumeibu, gon par struopi saisteibā ar narkotikom, kas pasludynuota kūpš itūšaļt antikonstitucionalūs izmaiņu stuošonūs spākā.
Dīnys suokumā Žarks trenējuos pyrma sezonys treneņā Koverčano Italejā. Jis palyka komandys vīsneicā pyrma svātdiņ planavuotuos spēlis pret Boloniju.
Jis palyka komandys vīsneicā pyrma svātdiņ planavuotuos spēlis pret Boloniju.
Autobuss devēs iz Six Flags Sentluisā Misūri štatā, lai grupa spālātu publikai, kas izpierkuse vysus beletus.
Sastdiņ 1.15, piec oculīcinīku stuosteituo, autobuss brauce pi zaļuos gaismys, kod mašyna nūsagrīze tuo prīkšā.
Naktī iz 9. augustu Morakota acs atsaroda apmāram septeņdesmit kilometru attuolumā nu Kīnys Fudzjanys proviņcis.
Dūmuots, ka taifuns vierzeisīs iz Kīnu ar uotrumu 11 kilometri stuņdē.
Pasažirim tyka dūts iudiņs, cikom jī gaideja 90 (F) gradu korstumā.
Guņsdziesieju kapteiņs Skots Kouns sacieja: "Tei beja korsta dīna Santaklarā ar vairuok nakai 90 gradu temperaturu."
Sevkurs laiks, kas ir pavadeits īspryudušam amerikaņu karuseļūs, byutu, maigi izasokūt, naārts, beja napīcīšama vysmoz stuņde, lai pyrmū cylvāku izsādynuotu nu atrakcejis.
Šumaheram, kurs izastuoja 2006. godā piec septeituos uzvarys Formulys 1 čempionatā, beja juoaizstuoj savaiņuotais Felipe Masa.
Brazilīts dabuoja nūpītnu golvys traumu piec avarejis 2009. goda Ungarejis Grand Prix laikā.
Paradzāts, ka Masam byus juoizlaiž vysmoz atlykušuo 2009. goda sezonys daļa.
Ariasa tests beja pozitivs ar vīglu virusa gadīni, saceja prezidenta ministrs Rodrigo Ariass.
Prezidenta stuovūklis ir stabils, koč i jis vairuokys dīnys byus izolāts sātā.
Ka naskaita drudzi i suopis koklā, es jiutūs labi i lobā formā, lai dareitu sovu dorbu, struodojūt attuolynuotai.
"Es ceru, ka pyrmūdiņ atsagrīzšu pi vysu sovu pīnuokumu," saceits Ariasa paziņuojumā.
Felicia, kas sovulaik beja catūrtuos kategorejis vātra piec Safira-Simpsona vīsuļvātrys skolys, pasavuojinuoja leidz tropiskajam ciklonam, pyrma tuo kai ūtardiņ izkleist.
Tuos palīki izraiseja leitu leluokojā daļā solu, koč i pagaidom nav ziņuots par pūstejumim voi plyudim.
Nūkrišni, kas sasnīdze 6,34 collys piec Oahu miereituoja, tyka raksturuoti kai "izdeveigi".
Daļu nūkrišņu pavadeja pārkiuņa nagaiss i bīži zibini.
"Twin Otter" vakar raudzeja nūsalaist pi Kokodys, kai Airlines PNG reiss CG4684, tok tū jau beja vīnu reizi puortraukuši.
Apmāram desmit minutu pyrma nūsalaisšonys ūtrajā pīguojīnī tys pagaisa.
Avarejis vīta tyka atrosta šudiņ i ir tik nadaīmama, ka div policistus īsvīde džungļūs, lai dūtūs puorguojīnī iz nūtykuma vītu i maklātu izdzeivojušūs.
Mekliešonu apgryutynuoja tī poši švakī laikapstuokļi, kas beja izraisejuši puortrauktū nūsasiesšonu.
Saskaņā ar ziņuojumim gazis nūplyudis deļ eksplodēja dzeivūklis Makbeta īlā.
Gazis kompanejis amatpersonys nūtykuma vītā īsaroda piec tuo, kod kaimiņš zvaneja par gazis nūplyudi.
Kod omotpersona īsaroda, dzeivūklis uzspruoga.
Nav ziņuots, ka byutu giuti leli īvainuojumi, tok vysmoz pīci cylvāki, kas atsaroda nūtykuma vītā spruodzīņa šaļtī, tyka uorsteiti nu šoka simptomu.
Nivīna dzeivūklī īškā nabeja.
Tūlaik nu apleicīnis tika evakuāts gondreiž 100 īdzeivuotuoju.
Olimpiskajuos spēlēs atsagrīzs gon golfs, gon regbejs.
Storptautiskuo Olimpiskuo komiteja šudiņ Berlinē nūtykušajā sēdē nūbolsuoja par sporta veidu īkļaušonu. Regbejs, eipaši regbeja savīneiba, i golfs tyka izalaseiti nu pīcu cytu sporta veidu, kas varātu pīsadaleit olimpiskajuos spēlēs.
Olimpiskajā programā raudzeja tikt skvošs, karatē i rolleru sporta veidi, taipat ari beisbols i softbols, kas 2005. godā tyka izslāgti nu olimpiskūs spieļu.
Bolsuojumu vēļ vajag ratificēt vysai SOK oktobra sapuļcē Kopenhagenā.
Na vysi atbaļsteja sīvīšu īkļaušonu.
2004. goda olimpiskuos sudobra medalis īgiviejs Amirs Kāns saceja: "Dzili sirdī es dūmoju, ka sīvītem navajadzātu ceineitīs. Tys ir muns vīdūklis."
Nasaverūt iz sovu komentaru, jis sacaja, ka atbaļsteis britu konkurentus 2012. goda olimpiskajuos spēlēs, kas nūtiks Londonā.
Tīsys process nūtyka Birmingemys Krūņa tīsā i beidzēs 3. augustā.  
Raidejuma vadeituojs, kurs tyka arestāts nūtykuma vītā, nūlīdze uzbrukumu i apgolvuoja, ka vāzu izmontuojs, kab aizasorguotu nu buteļu, kurys iz juo pusi mete leidz pat treisdesmit cylvāku.
Bleiks tyka nūtīsuots ari par mieginuojumu sagrūzeit taisneiguma gaitu.
Tīsness saceja Bleikam, ka ir "gondreiž naizbāgami", ka jis tyks aizsyuteits iz cītumu.
Tymsuo energeja ir piļneigi naradzams spāks, kas pastuoveigi īsadorboj iz Vysumu.
Tuos asameiba ir zynoma tikai deļtam, ka tei ītekmej Vysuma pasaplašynuošonu.
Zynuotnīki ir atkluojuši zemis formys, kas izkaiseitys puori Mieneša viersai, tuos sauc par lobatim, kas acimradzūt ir rodušīs Mieneša cīši lānys sasaraušonys rezultatā.
Ituos nūguļsnis tyka atrostys vysur Mienesī, ruodīs, ka tuos ir minimali laika apstuokļu ītekmātys, nūruodūt iz tū, ka geologiskī nūtykumi, kas tūs radeja, beja dīzgon naseni.
Itei teoreja ir pretrunā apgolvuojumam, ka Mieness ir piļneigi bez geologiskuos aktivitatis.
Veirīts ar spruogstvīlom bruņuotu treisritiņu transportleidzekli asūt ībraucs cylvāku pyulī.
Veirīts, kurs teik turāts aizdūmuos par spridzekļa izsprydzynuošonu, tyka aizturāts, deļtam ka spruodzīnī tyka īvaiņuots.
Juo vuords varys īstuodem vys vēļ nav zynoms, koč i jī zyna, ka jis ir uiguru etniskuos grupys lūceklis.
Nadja, dzymuse 2007. goda 17. septembrī ar keizargrīzīņa operaceju dzemdeibu klinikā Aleiskā, Krīvejā, svēre 17 muorcenis i 1 unci.
"Mes vysi bejom vīnkuorši šokā," saceja muote.
Iz vaicuojumu, kū saceja tāvs, jei atbiļdēja: "Jis nikuo navarēja pasaceit — jis tikai stuovēja i myrkšynuoja."
Tys uzavess kai iudiņs. Tys ir caurspeideigs — taišni taipat kai iudiņs.
Taitod, ka jius stuovātu pi krosta linejis, jius varātu redzēt vysus ūļus i nateirumus, kas atsarūn apakšā.
Cik mums ir zynoms, ir tikai vīns planetys kermiņs, kam ir leluoka dinamika nakai Titanam, i tuo nūsaukums ir Zeme," pībylda Stofans.
Problema suocēs 1. janvarī, kod vairuoki desmiti vītejūs īdzeivuotuoju suoce syudzētīs Obanazavys posta nūdaļai, ka nav sajāmuši sovys tradicionaluos i parostuos Jaungoda kartenis.
Vakar posts izplateja atsavaiņuošonu īdzeivuotuojim i plošsazinis leidzeklim, atkluojūt, ka puika ir nūglobuojs vaira nakai 600 posta dokumentus, tymā skaitā ari 429 Jaungoda postkartis, kas natyka pīguoduotys paradzātajim adresatim.
Bezpilota Mieneša orbitys kugis Chandrayaan-1 izsvīde sovu Mieneša trīcīņzondi (MIP), kas ar uotrumu 1,5 km/s (3000 jiudzis stuņdē) skrieja puori Mieneša viersai i veiksmeigi nūkryta natuoli nu Mieneša dīnvydu pola.
Mieneša zonde nese na tikai treis svareigus zynuotniskus instrumentus, bet ari Indejis vaļsts karūga attālu, kas beja nūkruosuots nu vysu pušu.
"Paļdis tim, kas atbaļsteja taidu nūtīsuotū kai es," presis konferencē citāta Siriporna.
Cyti var napīkrist, bet maņ ir vīnolga.
Asu prīceiga, ka ir cylvāki, kas grib mani atbaļsteit.
Kūpš Pakistanys naatkareibys īgiušonys nu Lelbritanejis varys 1947. godā Pakistanys prezidents FATA puorvaļdeišonai ir īcieļs "politiskūs agentus", kuri realizej gondreiž piļneigu autonomu kontroli puor itom teritorejom.
Itī agenti ir atbiļdeigi par vaļdeibys i tīsu pakolpuojumu snēgšonu saskaņā ar Pakistanys konstitucejis 247. pantu.
Itūreit apmāram 10 stuņdēs piec vītejuo laika Mekā, islama svātajā piļsātā, sabruka hosteļs.
Ākā atsaroda vairuoki svātcelinīki, kuri īsaroda apmeklēt svātū piļsātu hadža svātceļuojuma prīškvokorā.
Hosteļa gosti puorsvorā beja Apvīnuotūs Arabu Emiratu pylsūni.
Būjāguojušūs skaits ir vysmoz 15, paradzams, ka itys skaitlis pīaugs.
Ļeonovs, pazeistams ari kai "kosmonauts Nr. 11", beja daļa nu suokūtnejuos Padūmu Savīneibys kosmonautu komandys.
1965. goda 18. martā jis veice pyrmū pilotejamū ekstravehikularū aktivitati (EVA) jeb "staiguošonu kosmosā", palīkūt vīns uorpus kosmosa kuģa nadaudz vaira par divpadsmit minutom.
Par sovu dorbu jis sajēme Padūmu Savīneibys augstuokū pagūdynuojumu — titulu Padūmu Savīneibys varūņs.
Desmit godus vāluok jis vadeja Apollo-Sojuz misejis padūmu daļu, simbolizejūt, ka kosmosa saceikstis ir beigušuos.
Jei saceja: "Nav izlyukdatu, kas līcynuotu, ka dreizumā gaidoms uzbrukums.
Tūmār draudu leimiņa samazynuošona leidz smogam nanūzeimoj, ka vyspuorejī draudi ir pagaisuši.
Koč i varys īstuodis nav puorlīcyuotys par draudu tycameibu, Merilendys transporta puorvaļde veice slēgšonu ar FIB mudynuojumu.
Pošizguozieji tyka izmontuoti, lai blokietu tuneļu īejis, i 80 policistu paleidzeiba beja daīmama, lai nūvierzeitu autovadeituojus iz apkuortcelim.
Nav ziņuots par lelu satiksmis kaviešonu jūslā, kas ir piļsātys alternativais maršruts.
Nigereja īprīšk paziņuoja, ka planavoj pīsavīnuot AfCFTA nedeļu pyrma samita.
ĀS tierdznīceibys i ryupnīceibys komisars Alberts Mučanga paziņuoja, ka tai pīsavīnuos Benina.
Komisars saceja: "Mes vēļ naasam vīnuojušīs par izceļsmis nūsacejumim i tarifu atlaidem, tok myusu reiceibā asūšuo sistema ir pīteikūša, lai suoktu tierdznīceibu 2020. goda 1. julī."
Staceja saglobuoja sovu attīksmi, nasaverūt iz žiroskopa zaudiešonu kosmosa stacejis misejā agruok, leidz izīšonys kosmosā beigom.
Čiao i Šaripovs ziņuoja, ka atsarūn drūsā attuolumā nu reguliešonys dziniejim.
Krīvejis zemis kontrole aktivizēja reaktivuos lidmašynys i dabuoja atpakaļ normalū stacejis stuovūkli.
Lītu īrūsynuoja Virdžinejā, deļtam ka tī atsarūn vodūšais interneta pakolpuojumu nūdrūsynuotuojs AOL, uzjāmums, kas īrūsynuoja apsyudzeibys.
Itei ir pyrmuo reize, kod aptīsuošana tika veikta, izmontojūt 2003. godā pījimtūs tīseibu aktus, lai īrūbežuotu lelapjūma e-posta aba surogatposta navālamu izplateišonu lītuotuoju posta kastēs.
21 godu vacais Hesuss pīsavīnuoja Mančestrys "City" komandai paguojušajā godā  — 2017. goda janvarī — nu Brazilejis kluba "Palmeiras", i teik ziņots, ka samoksa ir 27 miļjoni muorceņu.
Nu tuo laika brazilīts kluba rynduos vysūs turnirūs ir pīsadalejs 53 mačūs i givs 24 vuortus.
Dr. Lī ari pauda švuorbys par ziņom, ka bārni Turcejā niu ir inficiejušīs ar putynu gripys virusu A(H5N1), bet nav saslymuši.
Daži pietejumi līcynoj, ka slimeibai juopalīk mozuok letalai, lai tei varātu izraiseit globalu epidemeju, jis atzeimuoja.
Pastuov bažys, ka pacienti var turpynuot inficēt vairuok cylvāku, veicūt kasdīnys rutinu, kad gripys simptomi palīk vīgli.
Komen fonda puorstuove Leslija Ona saceja, ka organizaceja ir pījāmuse jaunu nūsacejumu, kas naļaun daškiert dotacejis voi finansiejumu organizacejom, par kurom teik veikta juridiska izmekliešona.
Komena politika diskvalificēja "Planned Parenthood", deļtam ka tī teik veikta izmekliešona par tū, kai "Planned Parenthood" tierej i ziņoj par savu naudu, i izmekliešonu veic puorstuovs Klifs Stērnss. 
Stērns pietej, voi nūdūkli teik izmontuoti abortu finansiešonai, izmontojūt "Planned Parenthood" funkcejis, pyldūt Puorraudzeibys i izmekliešonys apakškomitejis prīšksādātuoja pīnuokumus, kas ir Puorstuovu palatys Energetikys i tierdznīceibys komitejis paspuornē. 
Bejušais Masačusetsys gubernators Mits Romnijs ūtardiņ uzvarēja Floridys Republikaņu partejis prezidenta prīškvieleiešonuos ar vaira nakai 46% bolsu.
Bejušais ASV Puorstuovu palatys spīkers Ņūts Gingrihs īsarynduoja ūtrajā vītā ar 32 procentim.
Kai štats, kurā uzvarātuojs daboj vysu, Florida vysus pīcdesmit sovus delegatus daškeira Romnijam, izvierzūt jū par golvonū kandidatu Republikaņu partejis nominacejā.
Protesta reikuotuoji paziņuoja, ka Vuocejis piļsātuos, pīmāram, Berlinē, Kelnē, Hamburgā i Hanoverē, īsaroda apmāram 100 000 cylvāku.
Berlinē, piec policejis apriekinu, beja apmāram 6500 protestantu.
Protesti nūtyka ari Parizē, Sofejā Bulgarejā, Viļņā Lītovā, Valletā Maltā, Tallinā Igaunejā, Edinburgā i Glāzgovā Skotejā.
Londonā apmāram 200 cylvāku protestēja pi sevkurim leluokim autortīseibu eipašnīku birojim.
Īprīkšejā mienesī Pūlejā piec tuo, kai vaļsts paraksteja ACTA, nūsarysynuoja leli protesti, kuru rezultatā Pūlejis vaļdeiba pagaidom nūlāmuse itū leigumu naratificēt.
Gon Latveja, gon Slovakeja ir aizkaviejušys pīsavīnuošonys procesu ACTA.
Dzeivinīku atbreivuošonys i Karaliskuo dzeivnīku nažieleibys nūviersšonys bīdreiba (RSPCA) otkon aicynoj vysuos Australejis lūpu kautuvēs obligati pastateit videonūvāruošonys kamerys.
RSPCA Jaundīnvydvelsys golvonais inspektors Deivids O`Šenesijs saceja ABC, ka lūpkautuvu uzraudzeibai i puorbaudem Australejā vajadzātu byut īrostai lītai.
"Nūvāruošonys kamerys nūteikti nūsyuteitu spieceigu signalu tim cylvākim, kuri struodoj ar dzeivinīkim, ka jūs lobtureiba ir vysaugstuokuo prioritate."
Amerikys Savīnuotūs Vaļstu Geologiskuo dīnasta zemistreiču karte paruodeja, ka Islandē īprīškejā nedeļā nav bejušys zemistreicis.
Islandis Meteorologiskais birojs ziņuoja, ka pādejūs 48 stuņžu laikā vulkana Hekla apleicīnē nav bejušys zemistreicis.
Nūzeimeiga zemistreiču aktivitate, kas izraiseja fažu maiņu, nūtyka 10. martā vulkana viersyunis kalderys zīmeļaustrumu pusē.
Tyka ziņuots par tymsim muokūnim kolna pamatnē, tok tī nabeja saisteiti ar vulkaniskū aktivitati.
Muokūni deve pamatu švuorbom par tū, voi vulkana izvyrdums beja nūtics.
Kugī Luno beja 120–160 kubikmetru degvīlys, kod tys salyuze i styprs viejs i viļni īgryude tū molā.
Helikopteri izgluobe 12 komandys bīdrus, i vīneiguo trauma beja lauzts daguns.
100 metrus garais kugis beja ceļā, lai uzjimtu sovu parostū māsluojuma kravu, nu suokuma amatpersonys nūsabeja, ka kugis varātu izlīt kravu.
Īrūsynuotais grūzejums jau tyka pījimts obuos palatuos 2011. godā.
Izmainis tyka veiktys itamā lykumdūšonys sesejā, kod ūtrū teikumu nu suokuma streipuoja Puorstuovu palata, piec tuo tū pyrmūdiņ leidzeigā veidā pījēme Senats.
Ūtruo teikuma naveiksme, kas pīduovoj aizlīgt vīndzymuma civilsavīneibys, īspiejams, nuokūtnē varātu attaiseit durovys civilajom savīneibom.
Piec ituo procesa HJR-3 vēļreiz puorsavērs nuokušais lykumdeviejs 2015. voi 2016. godā, lai turpynuotu dorbu.
Storp Votiera sasnāgumim uorpus režejis var minēt ari bodastreiku 1973. godā pret tū, kū jis skaiteja par politiskū cenzuru.
Francejis tīseibu akti tyka maineiti. Juo aktivisms atsagrīze 15 godu vacumā, kod Ūtruo pasauļa kara laikā jis pīsavīnuoja Francejis pretuošonuos kusteibai.
Jis sevi dokumentēja 1998. goda gruomotā.
20. gs. 60. godūs jis devēs atpakaļ iz naseņ naatkareibu dabuojušū Alžireju, lai vuiceitu kinorežeju.
54 godu vacumā mirs Japanys džudists, div olimpiskūs zalta medaļu sajiemiejs Hitoši Saito.
Par smierts īmesli tya nūsaukts intrahepatisks žultsvodu viezs.
Jis nūmyra Osakā ūtardiņ.
Taipat kai bejušais olimpiskais i pasauļa čempions, Saito smierts šaļtī beja Vysys Japanys džudo federacejis apvuiceibu komitejis prīšksādātuojs.
Pasuokumā beja īsaroduši vysmoz 100 cylvāki, lai nūsvynātu pyrmū godadīnu kaidam puoram, kuru kuozys nūtyka paguojušā godā.
Oficials jubilejis pasuokums beja paradzāts vāluok, saceja amatpersonys.
Puors pyrma goda apsaprecēja Teksasā i īsaroda Bufalo, lai svynātu kūpā ar draugim i rodim.
30 godus vacais veirs, kurs dzims Bufalo, beja vīns nu četru apsaudē būjāguojušūs, tok juo sīva natyka cītuse.
Karno ir labi zynoms, bet pretruneigi vārtāts angļu volūdys pasnīdziejs, kurs vuiceja "Modern Education" i "King`s Glory" ītvorūs i apgolvuoja, ka jam karjerys augšuokajā punktā ir bejs 9000 studentu.
Sovuos pīzeimēs jis lītuoja vuordus, kurus daži vacuoki skaiteja par rupim, i, kai ziņuots, klasē jis lītuoja rupeibys.
"Modern Education" apsyudzēja jū par lelu reklamu izvītuošonys autobusūs bez atļuovis i maluošonu, sokūt, ka jis ir golvonais angļu volūdys pasnīdziejs.
Jis ari īprīšk apsyudzāts autortīseibu puorkuopumūs, tok jam natyka izvierzeitys apsyudzeibys.
Kaids bejušais students saceja, ka jis "stuņdēs lītuoja slengu, vuiceja īsapazeišonys prasmis pīzeimēs i beja kai studentu draugs".
Pādejūs treis godu dasmytu laikā, nasaverūt iz tū, ka Kīna ir oficiali vys vēļ palykuse komunistiska vaļsts, tei ir atteistejuse tierga ekonomiku.
Pyrmuos ekonomiskuos reformys tyka veiktys Denga Sjaopina vadeibā.
Kūpš tuo laika Kīnys ekonomiskais apjūms ir pīaudzs 90 reizis.
Pyrmū reizi paguojušā godā Kīna eksportēja vaira automašynu nakai Vuoceja i apsteidze ASV kai leluokuo ituos nūzaris tiergā.
Diveju godu dasmytu laikā Kīnys IKP varātu byut leluoks nakai ASV.
Atlantejis okeana austrumu daļā ir izaveiduojuse tropiskuo vātra Danielle, kas ir catūrtuo vātra 2010. goda Atlantejis okeana vīsuļvātru sezonā.
Vātrai, kas atsarūn aptuveni 3000 jiudžu attuolumā nu Maiami Floridā, ir maksimalī vieji 40 jiudzis stuņdē (64 km/h).
Nacionaluo vīsuļvātru centra zynuotnīki prognozej, ka Danielle leidz trešdīnei paliks par vīsuļvātru.
Tai kai vātra ir tuoli nu pīkrastis, vys vēļ ir gryuši nūviertēt īspiejamū ītekmi iz ASV vai Kareibu jiurys regionu.
Horvatejis golvyspiļsātā Zagrebā dzymušais Bobeks slovans palyka, spielejūt Belgradys "Partizan".
Jis jim pīsavīnuoja 1945. godā i palyka tī leidz 1958. godam.
Komandā pavadeitajā laikā jis 468 spēlēs giva 403 vuortus.
Nivīns cyts klubā nikod nav aizvadejs vaira spēļu voi givs vaira vuortu kai Bobeks.
1995. godā jū atzyna par lobuokū spālātuoju "Partizan" viesturē.
Svineibys suocēs ar eipašu pasauļa slovanuos grupys "Cirque du Soleil" šovu.
Tam sekuoja Stambulys Vaļsts simfoniskais orkestris, janičaru grupa i dzīduotuoji Fātihs Erkočs i Mislims Girsess.
Tod iz skotivis kuope Whirling Dervishes.
Turku dīva Sezena Aksu uzastuoja kūpā ar itaļu tenoru Alesandro Safinu i greku dzīduotuoju Harisu Aleksiu.
Nūslāgumā turku danču grupa "Fire of Anatolia" uzastuoja ar izruodi "Troja".
13 godus vacais motosportists Pīters Lencs guoja būjā piec avarejis Indianapolisys motošosejis trasē.
Īsasiļdeišonys aplī Lencs nūkryta nu motocikla, piec tam jū nūtrīce saceikšu bīdrs Ksavjers Zajats.
Jū izreiz apsavēre trasis medicinys personals i nūguoduoja vītejā slimineicā, kur jis vāluok nūmyra.
Zajats nagadejumā nacīte.
Runojūt par globalū finanšu situaceju, Zapatero turpynuoja, sokūt, ka "finanšu sistema ir ekonomikys sastuovdaļa, byutiska daļa.
Mums ir godu ilga finanšu krīze, kurai pādejūs div mienešu laikā ir bejs vyssmoguokuos šaļts, es dūmoju, ka niu finanšu tiergi suoc atsaveseleit.
Paguojušā nedeļā "Naked News" paziņuoja, ka tei īvāruojami palelynuos sovu storptautiskū volūdu mandatu ziņu ziņuošonai ar treis jaunim raidejumim.
Globaluo organizaceja jau snādz ziņuojumus angļu i japaņu volūdā, tei izlaiž spāņu, itāļu i korejīšu volūdys programys televizejai, škārsteiklam i mobilajom īreicem.
Par laimi, ar mani nikas nanūtyka, bet es redzieju drausmeigu ainu, kai cylvāki raudzeja izsist lūgus, kab tyktu uorā.
Cylvāki ar krāslim syta pa panelim, bet lūgi beja naizsytami.
"Vīns nu paneļu beidzūt sapleisa, i jī suoce kuopt uorā pa lūgu," saceja izdzeivojušais Francišeks Kovals.
Zvaigznis izdola gaismu i syltumu energejis deļ, kas rūnās, kod iudiņraža atomus sapludynoj, veidojūt smoguokus elementus.
Zynuotnīki struodoj, lai izveiduotu reaktoru, kas var ražuot energeju taidā pošā veidā.
Tok itū problemu ir cīši gryuts atrysynuot, byus vajadzeigi daudzi godi, cikom mes redzēsim, kai tiks calti nūdereigi kūdulsiņtezis reaktori.
Dzeļža odota peļd pa viersu iudiņam viersmys spraiguma deļ. 
Viersmys spraigums rūnās deļtam, ka iudiņa molekulys iudiņa vierspusē teik pīsaisteitys vīna ūtrai vairuok nakai viers tūs asūšajom gaisa molekulom.
Iudiņa molekulys veidoj naradzamu plēvi iz iudiņa viersys, kas ļaun taidom lītom kai odota peļdēt pa viersu iduiņam.
Modernuos slidys asmiņam ir dubulta mola ar īlīktu dūbi storp tom. Obys molys ļaun lobuok sagiun ladu, pat tod, ka tys ir sasvārts.
Tai kai asmiņa apakšejuo daļa ir nadaudz izlīkta, asmiņam sasasverūt iz vīnu voi ūtru pusi, ari mola, kas sasaskar ar ladu, izalīc.
Tys līk sliduotuojam pasagrīzt. Ka slidys sasasver pa labi, sliduotuojs grīžās pa labi, ka slidys sasasver pa kreisi, sliduotuojs grīžās pa kreisi.
Lai atsagrīztu sovā īprīškejā energejis leiminī, jim vajag atsabreivuot nu papyldu energejis, kū jī sajēme nu gaismys.
Jī tū dora, izstorojūt nīceigu gaismys daleņu, kū sauc par "fotonu".
Zynuotnīki itū procesu sauc par "stimulātu storuojuma emiseju", deļtam ka atomus stimulej spylgta gaisma, izraisūt gaismys fotona emiseju, i gaisma ir storuojuma veids. 
Nuokušajā biļdē ir radzami atomi, kas izstaroj fotonus. Prūtams, patīseibā fotoni ir daudz mozuoki nakai attālā radzamī.
Fotoni ir pat mozuoki nakai vīlys, kas veidoj atomus!
Piec symtim darbeibys stuņžu kvāldīgs spuļdzē golu golā izdag, i spuļdze vaira nastruodoj.
Piec tuo spuļdze ir juosamaina. Nūmainūt spuļdzi, ir juobyut viereigam.
Pyrmom kuortom, ir juoatslādz gaismys kermiņa sliedzs voi juoatvīnoj kabeļs.
Tys ir deļtam, ka elektreiba, kas īplyust kontaktlygzdā, kur atsarūn spuļdzis metaliskuo daļa, var izraiseit smogu elektriskuos strāvys trīcīni, ka dasadūrsit lygzdys īkšīnei voi spuļdzis metala pamatnei, cikom tei vys vēļ daļeji atsarūn lygzdā.
Golvonais ašņaritis organs ir sirds, kas syuknej ašni.
Ašnis izīt nu sirds ašņavodūs, kurus sauc par arterejom, i atsagrīž sirdī pa ašņavodim, kurus sauc par venom. Mozuokūs ašņavodus sauc par kapilarim.
Triceratopa zūbi byutu variejuši sasmalcynuot na tikai lopys, bet ari pat cīši cītus zorus i saknis. 
Daži zynuotnīki dūmoj, ka triceratopi ēde cikadis, kas ir augu veids, kas beja izplateits kreita periodā.
Itī augi izaver kai moza palma ar osu, dzieleigu lopu vainagu. 
Triceratops varēja izmontuot sovu spieceigū kņuobi, lai nūteireitu lopys pyrma stumbra apiesšonys 
Cyti zynuotnīki apgolvoj, ka itī augi ir cīši iņdeigi, deļtam ir moz tycams, ka kaids dinozaurs jūs ēde, koč i myusu dīnuos sliņkis i cyti dzeivnīki, pīmāram, papagaiļs (dinozauru piectecs), var ēst iņdeigys lopys voi augļus.
Kai Jo gravitaceja mani pīvylktu? Ka jius stuovātu iz Jo viersys, jius svārtu mozuok nakai iz Zemis. 
Cylvāks, kurš iz Zemis sver 200 muorceņu (90 kg), iz Jo sver apmāram 36 muorcenis (16 kg). Deļtam gravitaceja, prūtams, jius pīvalk mozuok. 
Saulei nav taidys gorūzys kai Zemei, iz kurys varātu stuovēt. Vysa Saule sastuov nu gazu, guņs i plazmys.
Gaze palīk pluonuoka, vierzejūtīs tuoļuok nu Saulis centra.
Uorejū daļu, kū mes varim redzēt, verūtīs iz Sauli, sauc par fotosferu, kas nūzeimoj "gaismys bumba".
Apmāram treis tyukstūšys godu vāluok, 1610. godā, itaļu astronoms Galileo Galilejs ar teleskopu nūvāruoja, ka Venerai ir fazis, taipat kai Mienešam.
Fazis nūteik, deļtam ka ir apgaismuota tikai tei Venerys (voi Mieneša) puse, kas ir pagrīzta pret Sauli. Venerys fazis atbaļsteja Kopernika teoreju, ka planetys riņčoj ap Sauli. 
Piec tuo dažus godus vāluok, 1639. godā, angļu astronoms vuordā Džeremaija Horoks nūvāruoja Venerys tranzitu.
Anglejā  piec Danelavys atgiušonys beja ilgs mīra periods.
Tok 991. godā Etelredam beja juosasaskar ar vikingu floti, kas beja leluokuo nu Gutruma laika pyrma vīna godu symta.
Itū floti vadeja Olafs Trigvasons, norvegs, kas gribēja atbreivuot sovu vaļsti nu dāņu jiuga.
Piec suokūtnejūs militarūs naveiksmu Etelreds varēja vīnuotīs ar Olafu, kurais atsagrīze Norvegejā, lai raudzeitu īgiut sovu karalisti ar daleitim panuokumim.
Hangeul ir vīneigais apzynuoti izgudruotais alfabets popularā kasdīnys lītuošonā. Alfabets tyka izgudruots 1444. goda karaļa Sedžonga (1418–1450) vaļdeišonys laikā.
Karaļs Sedžongs beja catūrtais Džosonu dinastejis karaļs i vīns nu vysaugstuok nūvārtātuokajim.
Jis suokūtneji nūsauce Hangeul alfabetu Hunmin Jeongeum, kas nūzeimoj "pareizuos skanis tautys nūruodejumim".
Ir daudz teoreju par tū, kai pasaruodeja sanskrits. Vīna nu tūs ir par ārīšu migraceju nu rītumim iz Indeju, kas atnese sev leidza sovu volūdu.
Sanskrits ir seneja volūda, i tei ir saleidzynoma ar Eiropā lītuotū laiīņu volūdu. 
Agruokuo zynamuo gruomota iz pasauļa tyka pīraksteita sanskritā. Piec Upanišadu apkūpuošonys sanskrits vīnkuorši pagaisa hīrarhejis deļ. 
Sanskrits ir cīši sarežgeita i boguota volūda, kas ir kolpuojuse par olūtu daudzom myusu dīnu Indejis volūdom, taipat kai laiīņu volūda ir Eiropys volūdu, pīmāram, franču i spāņu, olūts.
Kod ceiņa par Franceju beja beigusēs, Vuoceja suoce gataveitīs ībrukumam Lelbritanejis solā.
Vuoceja uzbrukumu nūsauce par "Operation Sealion". Leluokuo daļa britu armejis smogūs īrūču i kruojumu beja zaudāti, kod tei tyka evakuāta nu Dankerkys, deļtam armeja beja dīzgon vuoja.
Tok Karaliskuo flote vys vēļ beja daudz spieceiguoka par Vuocejis floti ("Kriegsmarine") i varēja iznycynuot sevkuru ībrukuma floti, kas tyka nūsyuteita puori Lamanša šaurumam.
Tok cīši moz Karaliskuos flotis kuģu atsaroda natuoli nu varamūs ībrukuma maršrutu, deļtam ka admirali nūsabeja, ka tūs nūgremdēs vuocu gaisa uzbrukums.
Suoksim ar skaidruojumu par Italejis plānim. Italeja golvonūkuort beja Vuocejis i Japanys "mozais bruoļs".
Tai beja vuojuoka armeja i vuojuoka flote, koč i jī tikū pyrma kara suokuma beja izbyuviejuši četrus jaunus kuģus.
Italejis golvonī mierki beja Afrikys vaļsts. Lai ījimui ituos vaļsts, tom byutu juobyut karaspāka palaisšonys platformai, lai karaspāks varātu kuģuot puori Vydsjiurai i ībrukt Afrikā.
Partū jim beja juoatsabreivoj nu britu bazem i kugim Egiptē. Bez itūs darbeibu Italejis kaujis kugim nabeja juodora nikas cyts.
Niu par Japanu. Japana beja solu vaļsts, taipat kai Lelbritaneja. 
Zamiudinis ir kugi, kas paradzāti ceļuošonai zam iudiņa i palīk tī ilgu laiku.
Zamiudinis tyka izmontuotys Pyrmajā i Ūtrajā pasauļa karā. Tūreiz tuos beja cīši lānys i ar cīši īrūbežuotu saušonys diapazonu.
Kara suokumā tuos puorsvorā ceļuoja pa jiuru, bet, kod radars suoce atsateisteit i palyka precizuoks, zamiudinis beja spīstys dūtīs zam iudiņa, lai natyktu pamaneitys.
Vuocu zamiudinis sauce par U kugim. Vuocīši cīši labi spēja navigēt i vadeit sovys zamiudinis.
Tai kai jim beja panuokumi ar zamiudinem, piec kara vuocīšim nav atļauts turēt daudzys nu tūs.
Nui! Karaļs Tutanhamons, cytu reizi saukts par "Karali Tutu" voi "Karali puiku",  ir vīns nu myusu dīnuos pazeistamuokūs senejuos Egiptis karaļu.
Interesanti, ka senatnē jis natyka skaiteits par cīši nūzeimeigu i nabeja īraksteits leluokajā daļā senejūs karaļu sarokstu.
Tok juo kopa atkluošona 1922. godā padareja jū par slovaneibu. Cikom daudzys paguotnis kapenis beja izzogtys, itys kops palyka praktiski naskorts.
Leluokuo daļa prīškmatu, kas aprokti kūpā ar Tutanhamonu, ir labi sasaglobuojuši, tymā skaitā ari tyukstūšim artefaktu, kas izgataveiti nu duorgmetalu i ratūs akmiņu.
Spīču ritiņa izgudruojums padareja asīrīšu rotus vīgļuokus, mudruokus i lobuok sagataveitus, lai apsteigtu karaveirus i cytus rotus.
Bultys nu jūs nuovejūšūs arbaletu varēja īkliut pretinīku karaveiru bruņuos. Apmāram 1000 godus p.m.e. asīrīši īvīse pyrmū kavalereju.
Kavalereja ir armeja, kas ceinuos iz zyrgy mugorom. Sagli vēļ nabeja izguoduoti, deļtam asīrīšu kavalereja ceinejuos iz plykom zyrgu mugorom.
Mes zinim daudzus Grīkejis politiķus, zynuotnīkus i muokslinīkus. Varams, ituos kulturys pazeistamuokuo persona ir Homers, legendarais oklais dzejnīks, kurs saceriejs divus grīķu literaturys šedevrus: eposus Iliada i Odiseja.
Sofokls i Aristofans vys vēļ ir populari dramaturgi, i jūs lugys teik skaiteitys par vīnim nu izcyluokūs pasauļa literaturys dorbu.
Vēļ vīns slovons grīkis ir matematikis Pitagors, kurs golvonūkuort ir pazeistams ar sovu slovanū teoremu par tainsleņķa treisstyura molu attīceibom.
Ir vysaidi apriekini par tū, cik cylvāku runoj hindi volūdā. Teik skaiteits, ka tei ir nu ūtruos leidz catūrtajai vysbīžuok lītuotajai volūdai iz pasauļa.
Dzymtuos volūdys runuotuoju skaits mainuos atkareibā nu tuo, voi teik skaiteiti cīši saisteiti dialekti.
Apliesis svuorstuos nu 340 miļjonim leidz 500 miļjonim runuotuoju, i pat 800 miļjoni cylvāku var saprast volūdu.
Hindi i urdu volūdys vuordu kruojums ir leidzeigs, bet raksteiba atsaškir; kasdīnys sarunuos obu volūdu runuotuoji parosti var vīns ūtru saprast.
Apmāram 15. godu symtā Igaunejis zīmeli beja lelā Vuocejis kulturys ītekmē.
Daži vuocu mūki gribēja tyvynuot Dīvu vītejim cylvākim, deļtam tī izgudruoja igauņu rokstu volūdu.
Tei beja baļsteita iz vuocu alfabetu, i tyka davīnuota vīna rakstzeime "Õ/õ".
Laikam īmūt, saplyude daudzi vuordi, kas tyka pajimti nu vuocu volūdys. Tys beja apgaismeibys suokums.
Tradicionali trūņmaņtinīks piec školys beigšonys izreiz devēs iz militarū dīnastu.
Tok Čārlzs īsastuoja universitatē Kembridžys Treisvīneibys koledžā, kur studēja antropologeju i arheologeju i vāluok viesturi, sajamūt 2:2 (zamuoku ūtruos klasis grādu).
Čārlzs beja pyrmais Lelbritanejis karaliskuos saimis lūceklis, kuram tyka pīškierts grāds.
Eiropys Turceja (austrumu Trakeja aba Rumeleja Balkanu pussolā) īkļaun 3% vaļsts.
Turcejis teritoreja ir vaira nakai 1600  kilometru (1000 jiudžu) gara i 800 km (500 jiudžu) plota, i tai ir apmāram taisnstyura forma.
Turcejis plateiba, īskaitūt azarus, aizjam 783 562 kvadratkilometrus (300 948 kvadratjiudzis), nu kurūs 755 688 kvadratkilometri (291 773 kvadratjiudzis) atsarūn Āzejis dīnvydrītumūs i 23 764 kvadratkilometri (9174 kvadratjiudzis) Eiropā.
Turcejis plateiba padora tū par 37. leluokū vaļsti iz pasauļa, i tei ir apmāram Francejis Metropolis i Apvīnuotuos Karalistis lelumā.
Turceju īkļaun jiurys nu treis pušu: Egejis jiura rītumūs, Malnuo jiura zīmeļūs i Vydsjiura dīnvydūs.
Luksemburgai ir sena viesture, tok tuos naatkareiba aizasuoce 1839. godā.
Myusu dīnu Beļgejis dalis agruok beja daļa nu Luksemburgys, tok piec Beļgejis Revoļucejis 1830. godūs palyka par Beļgejis daļom.
Luksemburga vysod ceņtēs palikt par neitralu vaļsti, tok tyka okupēta nu Vuocejis pusis gon I Pasauļa karā, gon II Pasauļa karā.
1957. godā Luksemburga kliva par dybynuotuoju organizacejai, kuru myusu dīnuos pazeistom kai Eiropys Savīneibu.
"Drukgyal Dzong" ir izpūsteits cītūksnis i Budistu klūsters Paro rajona augšejā daļā (Phondeja cīmatā).
Ir saceits, ka 1649. godā  Zhabdrungs Ngavangs Namgjes izveiduoja cītūksni, kab pīmynātu sovu uzvaru puor tibetīšu-mongoļu spākim.
1951. goda guņsgrāka rezuļtatā palyka viņ dažys "Drukgyal Dzong" relikvejis, pīmāram, Zhabdrunga Ngavanga Namgja attāls.
Piec guņsgrāka cītūksnis tyka saglobuots i aizsorguots, kliustūt par vīnu nu Butanys sensacionaluokuom atrakcejom.
18. godu symta laikā Kambodža beja īspīsta storp divim spieceigim sābrim – Taivanu i Vjetnamu.
Taizemīši 18. godu symtā vairuokys reizis ībruka Kambodžā, i 1772. godā jī iznycynuoja Pnompeņu.
18. godu symta pādejūs godūs vjetnamīši ari ībruka Kambodžā.
Ostoņpadsmit procentu venecuelīšu ir bezdarbnīki i struodoj ānu ekonomikā.
Divys trešdalis venecuelīšu struodoj pakolpuojumu sektorā, gondreiž catūrtdaļa struodoj ryupnīceibā i pīktdaļa – lauksaimnīceibā.
Svareiga industreja deļ venecuelīšu ir nafta, kur vaļsts ir neto eksportātuoja, koč ari tikai vīns procents struodoj naftys ryupnīceibā.
Vaļsts naatkareibys suokumā Singapurys Botaniskuo duorza zynuošonys paleidzēja puorveiduot solu par tropiskū duorzu piļsātu.
1981. godā par tautys nacionalū zīdu tyka izvālāts orhideju hibrids "Vanda Miss Joaquim".
Kotru godu ap oktobri leita deļ apmāram 1,5 miļjoni zuolāduoju, škārsojūt Mara upi, nu zīmeļu pakolnim dūdās iz dīnvydu leidzonumim.
I tod atpakaļ aprelī piec leitim iz zīmelim cauri rītumim, vēļreiz škārsojūt Mara upi.
Serengeti regionā ir Serengeti Nacionalais parks, Ngorongoro Aizsorguojamuo teritoreja i Masvys Medejumu rezervats Tanzanejā i Masai Mara Nacionalais rezervats Kenejā.
Kab īsavuiceitu veiduot interaktivus medejus, ir napīcīšamys pījimtys i tradicionalys prasmis, kai ari interaktivuos nūdarbeibuos apgiuti reiki (ilustracejis, audio i video redigiešona, stuostu stuosteišona i c.). 
Interaktivam dizainam ir napīcīšams atkuortuoti nūviertēt sovus pījāmumus par medeju produciešonu i vuiceitīs dūmuot nalinearūs veidūs.
Interaktivais dizains prosa, kab projekta komponenti byutu savīnuoti vīns ar ūtru, tok kab tim byutu jāga ari kai atseviškom vīneibom.
Tuoluma mainis objektivu tryukums ir taids, ka fokusa sarežgeiteiba i objektivu elementu skaits, kas napīcīšams, kab sasnāgtu fokusa attuoluma diapazonu, ir daudz leluoks nakai pamata objektivam.
Tys palīk mozuok aktuali, partū ka objektivu ražuotuoji sasnādz augstuokus standartus objektivu ražuošonā.
Tys ir ļuovs tuoluma mainis objektivim radeit attālus, kuru kvalitate ir saleidzynoma ar objektivim ar fiksātū fokusa attuolumu.
Vēļ vīns tuoluma mainis objektivu tryukums ir tys, ka objektiva maksimaluo diafragma (uotrums) parosti ir mozuoks.
Tys padora lātus tuoluma mainis objektivus gryuši lītuojamus vuoja apgaismuojuma apstuokļūs bez zibspuļdzis.
Vīna nu vysbīžuokūs problemu video puorveiduošonā DVD formatā ir puorskeniešona.
Leluokuo daļa televizejis puorraižu ir veidotys tai, kab apmīrynuotu leluokū sabīdreibys daļu.
Deļtam vysam, kū redzit televizejā, beja apmale, augšdaļa, apakšmola i suonu molys.
Tys teik dareits, kab nūdrūsynuotu, ka attāls nūsadz vysu ekranu. Tū sauc par puorskeniešonu.
Dīvamžāļ, veidojūt DVD failu, tuo apmalis, vysdreizuok, arī tiks nūgrīztys i, ka video subtitri ir puoruok tyvai apakšai, tī natiks piļneibā paruodeiti.
Tradicionaluo vydslaiku piļs jau ilgu laiku atdzeivynoj iztieli, uzburūt biļdis ar turnirim, banketim i Arturīšu bruņnīceibu.
Pat stuovūt storp tyukstūša godu vacom drupom ir vīglai izatāluot seņ pazudušuos kauju skanis i smaržys, gondreiž sadzierdēt dzeivnīku nogu klabiešonu pa bruģakmini i saūst bailis, kas pasaceļ nu cītumu dziļumim.
A voi myusu izdūma ir baļsteita realitatē? Parkū piļis vyspuor tyka caltys ? Kai tuos beja projektātys i caltys?
Rakstureigi itam laikam "Kirby Muxluo" piļs vairuok ir nūcītynuota sāta, navys eista piļs.
Tuo lelī stykluotī lūgi i pluonuos sīnys nabyutu spiejušys ilgai pretuotīs apjiemeigam uzbrukumam.
15. gs. 80. godūs, kod lords Heistings suoce tuos ceļtnīceibu, vaļsts beja samārā mīreiga i aizsardzeiba beja napīcīšama tikai pret nalelom marodīru grupom.
Spāku samārs beja sistema, kurā Eiropys nacejis raudzeja saglobuot vysu Eiropys vaļstu nacionalū suverenitati.
Koncepceja beja taida, ka vysom Eiropys vaļstim beja juorauga nūvērst tū, ka vīna naceja palīk spieceiguoka, deļtam vaļstu vaļdeibys bīži  maineja sovys aliansis, kab saglobuotu leidzsvoru. 
Spānejis montuojuma kars īzeimēja pyrmū karu, kura golvonais vaicuojums beja spāku leidzsvors.
Tys īzeimuoja svareigys puormainis, it kai Eiropys varom vaira nabyutu īganstu karus saukt par religiskajim karim. Deļtam Treisdesmit godu kars byutu pādejais kars, kas tyktu nūsaukts par religiskū karu.
Artemidys templis Efezā tyka iznycynuots 356. goda p.m.e. 21. julī Herostrata izdareitā dadzynuošonys aktā.
Saskaņā ar stuostu juo motivaceja beja slave par kotru cenu. Efezīši sašutuši paziņuoja, ka Herostrata vuords nikod natiks saglobuots.
Greku viesturnīks Strabons vāluok atzeimuoja vuordu, kuru mes zinim šudiņ. Templis tyka iznycynuots tamā pošā naktī, kod pīdzyma Aleksandrs Lelais.
Aleksandrs kai karaļs pīduovuoja samoksuot par tempļa atjaunuošonu, tok juo pīduovuojums tyka nūraideits. Vāluok, piec Aleksandra nuoves, templis tyka puorbyuvāts 323. godā p.m.e.
Rūka juobyut piec īspiejis atbreivuotuokai, vīnlaikus pareizi mīdzūt vysys notys, taipat juorauga naizdareit līkys kusteibys ar pierstim.
Taidā veidā jius sevi nūgurdynuosit piec īspiejis mozuok. Atguodojit – lai dabuotu leluoku skaļumu, pīmāram, klavīrem, nav napīcīšams mīgt tausteņus ar leluoku spāku.
Akordeonam, kab dabuotu leluoku skaļumu, juoizmontoj pliešys ar leluoku spīdīni voi skaļumu.
Misticisms ir tīkšonuos piec kūpeibys ar identitati, ar apzynuoteibys izpratni par galejū realitati, dīviškeibu, gareigu patīseibu voi Dīvu.
Ticeigais meklej tīšu pīredzi, intuiceju voi īskotu dīviškajā realitatē/dīveibā voi dīveibuos.
Sekuotuoji izmontoj konkretus dzeivis veidus voi praksis, kas ir paredzātys ituos pīredzis veicynuošonai.
Luksemburgai ir seneja viesture, tok tuos naatkareiba suocēs 1839. godā.
Sikhisms ir Indejis subkontinenta religeja. Tys roduos Pendžabys regionā 15. godu symtā hinduistu tradicejis škeļšonuos rezultatā.
Sikhi sovu ticeibu skaita par atsevišķu religeju nu hinduisma, koč i jī pīzeist tuos hinduisma saknis i tradicejis.
Sikhi sovu religeju sauc par Gurmat, kas pandžabu volūdā nūzeimoj "guru ceļš". Guru ir vysu Indejis religeju pamatspāks, tok sikhismā ir īgivs svareigu nūzeimi, kas veidoj sikhu uzskotu pamatu.
Religeji 15. godu symtā nūdybynuoja Guru Nanaks (1469-1539). Piec juo sekuoja vēļ deveni guru.
Tok 1956. goda junī Hruščova sūlejumi tyka puorbaudeiti, kod namīri Pūlejā, kur struodnīki protestēja pret puortykys tryukumu i olgu samazynuošonu, puorauga vyspuorejā protestā pret komunismu. 
Koč i golu golā Hruščovs syuteja tankus, lai atjaunuotu kuorteibu, jis tūmār pīsakuope dažom ekonomiskajom praseibom i pīkryta par jaunū premjerministru īceļt popularū Vladislavu Gomulku.
Indys īlejis civilizaceja beja bronzys laikmata civilizaceja Indejis zīmeļrītumu subkontinentā, kas īkļuove leluokū daļu myusu dīnu Pakistanys i dažus regionus Indejis zīmeļrītumūs i Afganistanys zīmeļaustrumūs.
Civilizaceja uzplauka Indys upis baseinā, deļtam tei dabuoja sovu nūsaukumu.
Koč i daži zynuotnīki skaita – tai kai civilizaceja pastuovēja ari tagad izkoltušuos Sarasvati upis baseinā, tei byutu truopeigi saukta par Indys-Sarasvati civilizaceju, tok daži tū sauc par Harapys civilizaceju piec Harapys, kas ir pyrmuo nu tuos vītom, kas tyka izrokta 20. gs. 20. godūs.
Rūmys imperejis militarais raksturs veicynuoja medicinys sasnāgumu atteisteibu. 
Uorstus suoce olguot imperators Augusts i pat izveiduoja pyrmū rūmīšu medicinys korpusu, kū izmontuoja kauju saku likvidiešonai.
Kirurgim beja zynuošonys par vysaidim nūmīrynūšajim leidzeklim, tymā skaitā morfiju nu mogonu sāklu ekstraktu i skopolaminu nu zuolaugu sāklu. 
Jī īsavuiceja amputacejis prasmis, lai gluobtu pacientus nu gangrenys, kai ari zynuoja, kai lītuot žņaugus i arterialuos skovys, lai apturātu ašņa plyusmu.
Vairuoku godu symtu laikā Rūmys impereja ir davuse lelus īgivumus medicinys jūmā i veiduojuse lelu daļu zynuošonu, kū mes zinim niu.
Pureland origami ir origami ar īrūbežuojumu, ka vīnlaiceigi var veikt tikai vīnu lūcejumu, nav atļauti sarežgeituoki lūcejumi, pīmāram, reversī lūcejumi, i vysim lūcejumim ir vīnkuorša vīta, kur jis atsarūn.
Tū izstruoduoja Džons Smits 20. gs. 70. godūs, lai paleidzātu napīredziejušim lūceituojim voi tim, kam ir īrūbežuotys motorikys prasmis.
Bārni apsazynoj rasi i rasu stereotipus dīzgon mozā vacumā, i itī rasu stereotipi ītekmej uzvedeibu.
Par pīmāru, bārni, kuri identificejās ar rasu minoritati, par kuru pastuov stereotips, ka taidim školā nasaveic labi, uzzynojūt par stereotipim, kas saisteiti ar jūs rasi, narauga sasnēgt lobus ruodeituojus.
MySpace ir trešais popularuokais interneta portals Amerikys Savīnuotajuos Vaļstīs, niu tymā ir 54 miļjoni lītuotuoju.
Ituos vītnis ir pīsaistejušys miļzeigu viereibu, seviški izgleiteibys jūmā.
Itom sātyslopom ir pozitivi aspekti, kas īkļaun īspieju ārtai izveiduot klasis lopu, kurā var īkļaut emuarus, videoklipus, fotoattālus i kur ir ari cytys īspiejis.
Itai sātyslopai var vīgli tikt kluot, nūruodūt tikai vīnu interneta adresi, kas ļaun tū vīgli atguoduot i uzraksteit studentim, kurim, varams, ir problemys ar tastaturys lītuošonu ci pareizraksteibu.
Tū var pīlāguot vīglai laseišonai i ar tik daudz voi moz kruosu, cik vālams.
Uzmaneibys deficita trauciejumi "ir neirologisks sindroms, kura klasiskuo simptomu triade īkļaun impulsivitati, izklaideibu i hiperkativitati voi puormiereigu energeju".
Tei nav vuiceišonuos naspieja, tī ir vuiceišonuos trauciejumi; tys "ītekmej 3 leidz 5 procentus nu vysu bārnu, īspiejams, pat 2 miļjonus amerikaņu bārnu".
Bārnim ar UDS ir gryuts koncentrētīs iz taidom lītom kai školys dorbs, tok jī var koncentrētīs iz lītom, kurys jim pateik dareit, pīmāram, spēlēt spēlis, vērtīs meiluokuos multfilmys voi raksteit teikumus bez pīturzeimu.
Taidi bārni parostai tīk daudzuos napatikšonuos, deļtam ka "jī īsasaista riskantā uzvedeibā, ceineņūs i izaicynoj autoritati", kab stimulātu sovus smedziņus, partū ka jūs smedziņus navar stimulēt parostūs veidūs.
UDS ītekmej attīceibys ar cytim vīnaudžim, deļtam ka cyti bārni navar saprast, parkū jī uzavad tai, kai uzavad, voi deļkuo jī roksta tai, voi ka jūs brīduma leimiņs ir atškireigs.
Mainūtīs spiejai īgiut zynuošonys i vuiceitīs taidā veidā, kai nūruodeits īprīkš, mainejuos zynuošonu īgiušonys bazis likme.
Pīeja informacejis īgiušonai beja dažaida. Spīdīņs vaira nabeja individualā atmiņā, tok spieja īgaumēt tekstus palyka par golvonū fokusu.
Byuteibā renesaņse byutiski maineja pīeju vuiceibu procesam i zynuošonu izplateišonai.
Atškireibā nu cytu primatu hominidi vaira naizmontoj rūkys puorsavītojūt, nasūt smogumus vai karinejūt pa kūkim.
Šimpanzis rūkai i kuojai ir leidzeigs izmārs i garums, kas atspīgeļoj rūku izmontuošonu smogumu nesšonai, staiguošonys laikā atsaspīžūt iz rūku.
Cylvāka rūka ir eisuoka par kuoju i ar taisnuokom falangom.
Divus leidz treis miļjonus godu vacys rūku kaulu fosilejis atkluoj itū rūku specializacejis maiņu nu puorsavītuošony iz manipulacejom.
Daži cylvāki skaita, ka daudzu muoksleigi radeitu, gaišu sapynu pīdzeivuošona pīteikami bīži var byut cīši nūgurdynūša.
Golvonais ituos paruodeibys īmasls ir gaišū sapynu rezultats, kas pagarynoj laiku storp REM stuovūklim.
Ar mozuoku REM skaitu naktī itys stuovūklis, kurā jius pīdzeivojat eistu mīgu i jiusu kermiņs atsajaunoj, palīk pīteikūši rats, kab byutu par problemu.
Tys ir tikpat nūgurdynūši, it kai jius ik piec divdesmit voi treisdesmit minutom caltūs i vārtūs TV.
Ītekme ir atkareiga nu tuo, cik bīži jiusu smedzini naktī rauga sapņuot gaiši.
Itālim Zīmeļafrikā naguoja vīglai gondreiž nu poša suokuma. Nedelis laikā nu Italejis īsasaisteišonys karā 1940. goda 10. junī Lelbritanejis armejis 11. huzaru formejums ījēme Fortkapuco Lībejā.
Sliepnī iz austrumim nu Bardejis briti nūgiva Italejis Dasmytuos armejis viersleitnantu generalu Lastuči.
28. junī maršals Italo Balbo, Lībejis generalgubernators i škītamais Musolīni mantinīks, nūmyra, kad nūsalaisšonys laikā Tobrukā jū najauši nūsuove juo poša armejis karaveirs.
Myusu dīnuos paukuošonuos sporta veids teik spālāts dažaidus leimiņūs, suokūt nu studentim, kuri vuicuos universitatēs, leidz profesionalom i Olimpiskuom saceņseibom.
Itys sports golvanūkuort teik spālāts divceiņu formatā, kur vīns paukuotuojs duelejās ar ūtru.
Golfs ir spēle, kurā spālātuoji izmontoj nūjis, kab ītrīkt bumbenis bedrēs.
Ostoņpadsmit bedreitis teik izspālātys parostuo raunda laikā, spālātuojim parosti suokūt nu pyrmuos bedreitis laukumā, beidzūt ar astoņpadsmytū.
Uzvar spālātuojs, kurs veics vysmozuok atviezīņu voi sitīņu ar nūju, kab pabeigt kursu.
Spēle teik spālāta iz zuolis i zuoļa ap bedreiti teik pļauta eisuoka i saukta par zaļū.
Īspejams, izplateituokais turisma tips ir tys, kū vairums cylvāku asociej ar ceļuošonu: atpyutys turisms.
Tys ir tod, kod cylvāki dūdās iz kaidu vītu, kas stypri atsaškir nu jūs kasdīnys vītom, kab atsapyustu i izaklaideitu.
Pludmalis, tematiskī parki i kempingi bīži ir izplateituokuos vītys, kurys apmeklej atputys turisti.
Ka kaidys konkretys vītys apmeklejuma mierkis ir īpazeit tuos viesturi i kuļturu, tod itys turisma veids ir pazeistams kai kuļturys turisms.
Turisti var apmeklēt dažaidus vīnys vaļsts objektus voi vinkuorši izavielēt koncentrētīs iz vīnu apgobolu.
Kolonisti, radzūt itū aktivitati, ari izsauce papyldspākus.
Karaspāks, pastyprynojūt uzbrucieja pozicejis, īsakļuove Ņūhempširys 1. i 3. pulka 200 veiru vīneibā pulkvežu Džona Starka i Džeimsa Rīda vadeibā (obi vāluok kliva par generalym).
Starka veiri ījēme pozicejis gar žūgu Kolonistu pozicejis zīmeļu golā.
Kod bāgums atvēra plaisu pi Mistikys upis gar pussolys zīmeļaustrumim, jī uotri pagarynuoja žūgu iz zīmelim ar eisu akmiņa sīnu, kas beidzēs pi iudiņa molys pi naleluos pludmalis.
Gridlijs voi Stārks nūvītuoja mītu apmāram 100 pādu (30 metru) žūga prīškā i pavielēja nivīnam našaut, cikom regularī apmaklātuoji teik garom.
Amerikaņu plans baļstējās iz koordinēta uzbrukuma suokšonu nu treis dažaidim vierzīnim.
Generals Džons Kadvalders uzsuoktu diversejis uzbrukumu pret britu garnizonu Bordertaunā, ar mierki nūblokēt sevkurus papyldspākus.
Generals Džeimss Jūings puorvastu 700 kaujinīkus puori upei pi Trentonys prāmja, sagruobtu tyltu puor Asunpinkrīku i naļautu īnaidnīka karaspākam aizbēgt.
Golvanī uzbrukuma spāki 2400 veiru sastuovā škārsuotu upi devenis jiudzis iz zīmelim nu Trentonys, i tod sasadaleitu divejuos grupuos, vīna zam Grīna i ūtra zam Salivana, ar mierki uzsuokt uzbrukumu pyrms reitausmys.
Puoreimūt nu caturdaļjiudzis iz pusi nu jiudzis skriejīni, uotrums kliust mozuok svareigs, i iztureiba kliust par absolutu napīcīšameibu.
Prūtoms, pyrmklaseigam pusjiudznīkam, cylvākam, kurs var puorspēt 2 mynotu laiku, ir juobyun pīteikami lelam uotrumam, tok iztureiba ir juoizkūp pi vysa veida riskim.
Nadaudz krosa skrīšonys zīmā, kombinacejā ar vingruošonu deļ kermiņa augšdalis, ir lobuokuo sasagatavuošona deļ skrīšonys sezonys.
Tikai pareiza uztura prakse navar radeit elites snāgumu, tok tys var īvāruojami ītekmēt jaunu atlētu vyspuorejū labsajūtu.
Veseleiga kermiņa energejis balansa uzturiešona, efektivi hidracejis paradumi i izpratne par dažaidym uztura boguotynuotuojim var paleidzēt atletim uzlobuot sovu snāgumu i palelynuot jūs sportuošonys prīku.
Videjū distaņču skrīšona ir saleidzynūši lāts sporta veids; koč ari ir daudz napareizu prīkšstotu par dažaidom apreikuojuma vīneibom, kas napīcīšomys daleibai.
Produktus var īsaguoduot piec vajadzeibys, tok vairumam byus moza voi pat nikaida reala ītekme iz snāgumu.
Sportistim varātu liktīs, ka jī dūt prīkšrūku kaidam produktam, pat ja tys nasnādz realu lobumu.
Atomu var uzskateit par vīnu nu materejis pamatelementim.
Tei ir cīši sarežgeita vīneiba, kas saskaņā ar vīnkuoršuotu Bora modeli, sastuov nu centraluo kūdula ap kuru riņķoj elektroni i kas ir nadaudz leidzeiga planetom, kas riņķoj ap sauli, skot. Figuru 1.1. 
Kūduls sastuov nu divom daleņom - neitronim i protonim.
Protonim ir pozitivs elektrisks lādeņš, cikom neitronim nav lādeņa. Elektronim ir nagativs elektrisks lādeņš.
Kab puorbaudeit cītušū, suokumā jiusim ir juoapsekoj nūtykumu vīta, kab nūdrūsynuot sovu drūseibu.
Tuvojūtēs cītušajam, jiusim ir juopamona juo voi juos poziceja i vysi automatiskī sorkonī karūdzeni.
Ja raugūt paleidzēt, jius teikot savainuots, jius varot tikai paslyktynuot situaceju.
Pietejumā atsakluoja, ka depreseja, bailis i katastrofize roda saikni storp suopem i invaliditati, pacientim, kuri cīš nu suopem mugurys lejisdaļā.
Tikai katastrofizes efekts, na depresejis i baiļu, beja atkareigs nu regularom i strukturētom PA sesejom.
Tim, kas pīsadalēja regularuos aktivitatēs, beja napīcīšams leluoks atbolsts attīceibā iz nagativū suopu uztveri, atdolūt hronisku suopu i diskomforta sajiutu nu normalom fiziskom aktivitatem.
Redze voi spieja redzēt ir atkareiga nu redzis sistemys maņu organim voi acim.
Ir daudz dažaidu acu konstrukceju, kuru sarežgeiteiba ir atkareiga nu organisma praseibom.
Dažaidom konstrukcejom ir dažaidys īspiejis, tuos ir jiuteigys pret dažaidim viļņu garumim i dažaidom osuma pakuopem, kai ari tuom ir napīcīšama atškireiga apstruode, kab saprast īvadi i dažaidus cyparus, kab struoduot optimali. 
Populaceja ir nūteiktys sugys organismu kūpums nūteikā geografiskā apgobolā.
Ja vysi populacejis individi ir identiski attīceibā iz fenotipiskū pazeimi, tūs sauc par monomorfiskim.
Ja individim ir vairuokys nūteiktys pazeimis tipi, tūs sauc par polimorfiskim.
Armejis skudru kolonejis ari sūļoj i lygzdoj dažaiduos fazēs.
Nomadu fazē armejis skudrys sūļoj naktī i apsastuoj iz nūmetni dīnys laikā.
Koloneja suok nomadu fazi, kod pīejamuo bareiba ir beigusēs. Itamā fazē koloneja veidoj pagaidu lygzdys, kurys teik maineitys kotru dīnu.
Kotrs nu itim nomadu trokumim voi guojīnim ilgst apmāram 17 dīnys.
Kas ir šyuna? Vuords ir cielīs nu latiņu vuorda "cella", kas nūzeimej "moza ustoba", i tū pyrmū reizi izdūmuoja mikroskopists, nūvārojūt korķa strukturu.
Šyuna ir vysu dzeivū byutņu pamatvīneiba, i vysi organismi sastuov nu vīnys voi vairuokom šyunom.
Šyunys ir dzeiveibys izpietis byutisks pamats, deļtam tuos bīži sauc par "dzeiveibys pamatelementim".
Nervu sistema uztur homeostazi, izsyutūt nervu impulsus caur kermeni, kab nūdrūsynuot natraucātu ašņa plyusmu.
Itūs nervu impulsus var cīši uotri nūsyuteit pa vysu kermeni, kas paleidz aizsorguot kermeni nu sevkurim potencialim draudim.
Tornando, saleidzynūt ar cytom spieceigom vātrom, skar nalelu apgobolu, tok tys sovā celī var iznicynuot piļneigi vysu.
Tornado izraun kūkus, nūplieš dieļus nu sātom i paceļ gaisā mašynys. Speceiguokī div procentu tornado ilgst vaira nakai treis stuņdis.
Ituos miļzeiguos vātrys pyuš leidz pat 480 km/h (133 m/s; 300 mph).
Cylvāki ir izgatavuojuši i izmontuojuši lācys palelynuošonai tyukstūšim i tyukstūšim godu. 
Tok pyrmī eistī teleskopi tyka izgatavuoti Eiropā 16. godu symta beiguos.
Itī teleskopi izmontuoja div lācu kombinaceju, kab attuoli objekti izavārtu tyvuoki i leluoki.
Montkuoreiba i savteigums vysod byus ar myusim i sadarbeibys byuteiba ir taida, ka tod, kod vairuokums giust lobumu, eistermiņā vysod byus vaira kuo īgiut reikojūtēs savteigi.
Cerams, ka vairums cylvāku saprass, ka ilgtermiņa lobuokais rysynuojums ir struoduot kūpā ar cytim.
Daudzi cylvāki sapņoj par dīnu, kod varēs aizceļuot iz cytu zvaigzni i izpietēt cytys pasaulis, cyti cylvāki dūmoj par tū, kas tī ir, cyti tyc, ka cytplanetīši, voi cyta dzeiveiba, kas var dzeivuot iz cytim augim.
Tok, ja tys kuodreiz byus, vystycamuok tys nanūtiks vēļ ilgu laiku. Zvaigznis ir tik izklīdeitys, ka storp zvaigznem, kas ir "sābri", ir triļjonim jiudžu. 
Varbyut kaidu dīnu tovi mozbārni stuovēs svešys pasaulis viersyunē i breinuosīs par sovim senejīm seņčim?
Dzeivinīki sastuov nu daudzom šyunom. Jī ād lītys i sagremoj tuos īškuos. Vairums dzeivinīku var puorsavītuot.
Tikai dzeivinīkim ir smedzini (koč ari na vysim dzeivnīkim ir; pīmāram, meduzom nav smedziņu).
Dzeivinīki ir sastūpami vysā pasaulī. Jī rūkās zemī, peļd okeanūs i lidoj dabasūs.
Šyuna ir dzeivū (lītu) organismu mozuokuo strukturaluo i funkcionaluo vīneiba.
Vuords šyuna nuok nu latiņu vuorda "cella" i nūzeimej moza ustoba.
Ja pasavērsit iz dzeivom byutnem zam mikroskopa, jius redzēsit, ka tuos ir izgatavuotys nu mozim kvadaratim voi bumbeņom.
Roberts Huks, biologs nu Anglejis, ar mikroskopu īraudzeja mozus kvadrateņus korkī.
Tī izavēre kai ustobys. Jis beja pyrmais, kurs nūvāruoja myrušuos šyunys.
Elementi i savīnuojumi var puorsavītuot nu vīna stuovūkļa iz ūtru i naisamainēt.
Sluopekļam kai gāzei arviņ ir tuos pošys eipašeibys kai škidrajam sluopekļam. Šķidrais stuovūklis ir bleivuoks, tok molekulys arviņ ir tuos pošys.
Iudiņs ir vēļ vīns pīmārs. Savīnuotais iudiņs sastuov nu divim iudiņraža atomim i vīna skuobekļa atoma.
Tam ir tei poša molekularuo struktura, naatkareigi voi tei ir gāze, škidrums voi cīta vīla.
Koč ari tuo fiziskais stuovūklis var mainētīs, tuo kimiskais sastuovs palīk taids pats.
Laiks ir myusim vysapleik i ītekmej vysu, kū mes dorom, vystik tū ir gryuši saprast.
Laiku jau tyukstūšym godu ir pietejuši religejis, filozofejis i zynuotnis pazinieji.
Mes pīdzeivojom laiku kai nūtykumu virteni, kas puorīt nu nuokūtnis caur tagadni iz poguotni.
Laiks ir ari veids, kai mes saleidzynojom pasuocīņu garumu (ilgumu).
Jius pats varot atzeimēt laika ritejumu, nūvārojūt kaida cikliska nūtykuma atsakuortuošonu. Ciklisks nūtykums ir koč kas taids, kas regulari nūteik otkon i otkon.
Myusu dīnuos datorus izmontoj, kab apstruoduot attālus i videoklipus.
Iz datora var izveiduot sarežgeitys animacejis, i taida tipa animacejis arviņ vaira teik izmontuotys televizejā i filmuos.
Muzyka bīži teik īraksteita izmontojūt sarežgeitus datorus, kab apstruoduot i miksēt kūpā skanis.
Ilgu laiku deveņpadsmytajā i divdasmytajā godu symtā tyka uzskateits, ka pyrmī Jaunzelandis īdzeivuotuoji beja maori, kas medēja miļzeigus putynus, kurus sauce par moas.
Piec tam teoreja īsakņuoja ideju, ka maoru cylvāki migrēja nu Polinezejis lelā flotē i atjēma Jaunzelandi moriorim, izveidojūt lauksaimnīceibys sabīdreibu.
Vystik jauni pīruodejumi līcynoj, ka moriori beja kontinentalūs maori grupa, kas migrēja nu Jaunzelandis iz Četemu solom, atteistūt sovu atškireigū, mīreigū kuļturu.
Četemu soluos beja ari cyta ciļts, tī beja maori, kuri migrēja nu Jaunzelandis.
Jī sauce sevi par mariori, nūtyka dažys sadursmis i beiguos mariori tyka iznicynuoti.
Personys, kas beja īsaisteitys vairuokus godu dasmytus, paleidzēja myusim nūviertēt myusu stypruos pusis i aizaraušonuos, vīnlaikus gūdeigi nūvārojūt gryuteibys i pat naveiksmis.
Klausūtēs, kai cylvāki doluos ar sovim individualīm, saimis i organizaceju stuostim, mes givom vierteigu īskotu poguotnē i dažuos personeibuos, kas iz lobu voi švaku ītekmejušys organizacejis kuļturu.
Koč ari izpratne par sovu viesturi, nanūzeimej izpratni par kuļturu, tei vysmoz paleidz cylvākim giut izpratni par tū, kur jī atsarūn organizacejis viesturē.
Viertejūt panuokumus i apsazynojūt naveiksmis, individi i vysys īsaisteituos personys dziļuok atkluoj organizacejis vierteibys, miseju i vierzeituojspākus.
Itymā gadejumā, atsacerūt īprīkšejūs uzjiemiejdarbeibys uzvedeibys pīmārus i nu tīm izrītūšūs panuokumus, cylvāki kliva atvārti jaunom puormaiņom i jaunam vītejuos draudzis vierzīņam.
Itaidi veiksmis stuosti mozynuoja bailis nu puormaiņom, vīnlaikus rodūt pozitivys tīksmis iz puormaiņom nuokūtnē.
Konvergenti dūmuošonys modeli ir problemu rysynuošonys pajiemīni, kas apvīnoj vysaidys idejis voi veidus rysynuojuma atrasšonai.
Ituo dzeivis redzīņa uzmaneibys centrā ir dreizums, logika i precizitate, kai ari faktu apzynuošona, asūšuos tehnikys atkuortuota pīlītuošona, informacejis apkūpuošona.
Vyssvareiguokais ituo dzeivis redzīņa faktors – ir tikai vīna pareiza atbiļde. Jius dūmojit tikai par divejom atbiļdem – pareizū voi napareizū.
Itys dūmuošonys veids ir saisteits ar nūteiktu zynuotni voi standarta procedurom.
Cylvākim ar itū dūmuošonys veidu ir logiskuo dūmuošona, jim ir spieja atguoduot modeļus, rysynuot problemys i izstruoduot zynuotniskūs testus.
Cylvāki naapšaubami ir vystalanteiguokuo suga, kod runojom par cytu dūmu laseišonu.
Tys nūzeimej, ka mes varom veiksmeigi paredzēt, kū cyti cylvāki uztver, planavoj, tyc, zyna voi vieluos.
Storp ituom spiejom cīši svareiga ir cytu cylvāku nūdūmu izpratne. Tys ļaun myusim atrysynuot īspejamuos fiziskū darbeibu naskaidreibys.
Pīmāram, ka jius radzātu kaidu izsytam mašynys lūgu, jius vysdreizuok pījimtu, ka jis rauga nūzagt svešinīka mašynu.
Jis byutu juoviertej cytaižuok, ka jis byutu pazaudejs sovys mašynys atslāgys i tei ir juo mašyna, kurā jis rauga īsalauzt.
MRI pamatā ir fizikys fenomens, kū sauc par kūdūlmagnetiskū rezonansi, kū 1930. godūs atkluoja Felikss Blohs (struodojūt Stenfordys universitatē) i Edvards Pērsels (nu Harvarda universitatis).
Itamā rezonansē magnetiskais lauks i radioviļni līk atomim izdaleit seikus radiosignalus.
1970. godā uorsts i pietnīks Reimonds Damadians atkluoja pamatu magnetiskuos rezonansis attālveiduošonys izmontuošonai kai mediciniskuos diagnostikys instrumentu.
Četrus godus vāluok tyka pīškierts patents, kurs beja pasaulī pyrmais MRI jūmā izdūtais patents.
1977. godā Dr. Damadians pabeidza pyrmuo "vysa kermiņa" MRI skenera byuvnīceibu, kuru jis sauce par "Navoldamū".
Asinhronuo komunikaceja aicynoj iz laiku puordūmom i reakcejai iz cytim.
Tys ļaun studenti struoduot sovā tempā i kontrolēt vuiceibu informacejis tempu.
Turkluot ir mozuok laika īrūbežuojumu ar elasteiga dorba laika īspejom (Bremers, 1998).
Interneta i globaluo tīmekļa izmontuošona ļaun školānim vysod pīkliut informacejai.
Školāni var ari īsnēgt vaicuojumus pasnīdzejim sevkurā dīnys laikā i sagaideit saprateigi uotrys atbiļdis, navys gaideit leidz nuokušajai tikšonuos reizei.
Postmodernuo pīeja pīduovoj breiveibu nu absolūtuma. Nav vīna pareizuo veida, kai vuicētīs.
Patīseibā - nav vīnys pareizys lītys, kū vuicētīs. Vuiceišonuos nūteik storp apvuicamū i snāgtuom zynuošonom.
Myusu pošreizejuo pīredze ar vysom izdori-pats informativuom prezentacejom, iz vuiceibom baļsteitī televizejis šovi apstyprynoj itū faktu.
Tik daudzi nu myusim skotuos televizejis puorraidi, kas informej myusus par procesu voi pīredzi, kurā mes nikod napīsadalēsim i naizmontuosim ituos zynuošonys.
Mes nikod naremontēsim automašynu, nabyuvēsim stryuklaku sovā pogolmā, nabrauksim iz Peru, kab izpietēt senejuos drupys voi napuorbyuvēsim sābru sātu.
Pasateicūt zamiudiņa optiskū škīdru kabeļu savīnuojumam ar Eiropu i plotjūslu satelitam, Grenlande ir labi savīnuota i 93% īdzeivuotuoji ir pīeja internetam.
Jiusu vīsneicai voi saiminīkim (ja palīkot vīsu nomā voi privatā sātā) vysdreizuok byus WiFi voi personeigais dators ar interneta savīnuojumu, vysuos apdzeivuotuos vītuos ir interneta kopejneica voi kaida vīta ar publiskū WiFi.
Kai pīmynāts agruok, koč vuords "eskimoss" Savīnuotajuos Vaļstīs palīk pījemams, daudzi Arktikys cylvāki, kas nadzeivoj Savīnuotajuos Vaļstīs, tū uzskota par aizvainojūšu, eipaši Kanadā.
Var dzierdēt, kai tū soka Grenlandis vītejī īdzeivuotuoji, tok svešinīkim juoizavaira tū izmontuot.
Grenlandis vītejī īdzeivuotuoji sevi sauc par inuitim Kanadā i par Kalaalleq (daudzskaitlī Kalaalit), grenlandīšim Grenlandē.
Nūzīdzeiba i ļaunpruoteiba pret uorzemnīkim Grenlandē pryncypā nav zynoma. Pat piļsātuos nav "skorbu rajonu".
Soltais laiks, īspiejams, ir vīneiguo realuo brīsme, ar kū nasagataveitī var sasaskart.
Apmeklejūt Grenlandi soltajūs goda laikūs (jemit vārā, ka tuoluok iz zīmelim byus arviņ soltuoks), obligati juojam leidza pīteikūši sylts apgierbs.
Cīši garajuos vosorys dīnuos var rastīs problemys sajimt pīteikūši daudz mīga, kas var izraiseit veseleibys problemys.
Vosorā pīsasorgit ari nu zīmeļu moskitu. Koč ari tī napuornosoj nikaidys slimeibys, tī var byut kairynūši.
Koč ari Sanfrancisko ekonomika ir saisteita ar pasaulis leimiņa turistu pīsaisti, tuos ekonomika ir daudzveideiga.
Leluokuos nūdarbynuoteibys nūzaris ir profesionalī pakolpuojumi, vaļsts dorbs, finansis, tierdznīceiba i turisms.
Tuos bīžais attāluojums muzykā, kinuos, literaturā i popularajā kulturā ir paleidzejs padareit piļsātu i tuos objektus pazeistamus vysā pasaulī.
Sanfrancisko ir izveiduojuse lelu turisma infrastrukturu ar daudzom vīsneicom, restoranim i augstuokuos klasis sapuļču telpom.
Sanfrancisko ir ari vīna nu lobuokūs vītu vaļstī, kur baudeit Azejis kukni: korejīšu, taizemīšu, indīšu i japaņu.
Ceļuošona iz Volta Disneja pasauli daudzom amerikaņu saimem ir nūzeimeigs svātceļuojums.
"Tipiskuo" vizeite sastuov nu liduojuma iz Orlando Stprptautiskū lidūstu, braucīņa ar autobusu iz Disneja vīsneicu, pavodūt tī apmāram nedeļu bez izīšonys nu Disneja teritorejis i atsagrīžūt iz sātu.
Ir īspiejamys bezgaleigys variacejis, tok itys palīk tys variants, kū vairums cylvāku dūmoj, runojūt par "dūšonūs iz Disneja pasauli".
Daudzys biletis, kas teik puordūtys tīšsaistē, izmontojūt izsūļu vītnis, kai Ebay voi Craigslist, ir daleji izmontuotys vairuoku dīnu parka biletis.
Koč ari tei ir izplateita aktivitate, Disnejs tū aizlīdz: biletis navar nūdūt tuoluok.
Sevkuram kempingam zam Leluo Kanjona molys ir vajadzeiga atļuove.
Lai aizsorguotu kanjonu, atļuovu daudzums ir īrubežuots, tuos kliust daīmamys mieneša pyrmajā dīnā četrus mienešus pyrma suokuma mieneša.
Deļtam atļuove sevkuram īsuokuma datumam majā kliust daīmama 1. janvarī.
Rezervacejis apmeklēt popularuokuos vītys, pīmāram, Bright Angel Campground, kas ir blokus Phantom Ranch, parosta teik pīpiļdeitys jau pyrmajā dīnā, kod jī pījem rezervacejis.
Ir daīmams īrūbežuots skaits atļuovu īejis pīprasejumim, tī ir daīmami ryndys kuorteibā.
Ībraukšona Dīnvydafrikā ar mašynu ir breineigs veids, kai redzēt vysu regiona skaistumu, kai ari tikt vītuos, kas atsarūn uorpus īrostajim turisma maršrutim.
Ryupeigi planavojūt, tū var izdareit ari ar parostu mašynu, tok styngri rekomendejama ir 4x4 mašyna, daudzys vītys ir pīejamys tikai ar augstu riteņu bazi 4x4.
Planavojūt paturit pruotā – lai ari Dīnvydafrika ir stabila, na vysys sābru vaļsts ari ir stabilys.
Vizu praseibys i izmoksys dažaiduos vaļstīs atsaškir, i tuos ītekmej vaļsts, nu kurys jius asat.
Kotrā vaļstī ir unikali lykumi, kuri nūsoka, kaidim uorkuortys pīdarumim juobyun mašynā.
Viktorejis iudiņakrytums ir piļsāta Zimbabvis rītumu daļā, puori rūbežai nu Livingstonys Zambejā i natuoli nu Botsvanys.
Piļsāta atsarūn taišni blokus iudiņakrytumam, kas ir golvonais pīsaistis punkts, tok itys popularais turistu golamierkis pīduovoj daudz īspieju uzaturēt ilguok kai pīdzeivuojumu maklātuojim, tai i apskatis turistim.
Leitu sezonā (nu novembra leidz martam) iudiņa leimiņs byus augstuoks i iudiņskrytums izavērs dramatiskuok.
Jius nūteikti paliksit slapnis, ka škārsuosit tyltu voi īsit pa takom, kas īt gar iudiņakrytumu.
Nu ūtrys pusis, deļtam, ka iudiņa tylpums ir tik lels, faktiskū iudiņakrytuma apskati aizkluos vyss iudiņs!
Tutanhamona kops (KV62). KV62 varātu byut slovonuokais kops vysā īlejā, vīta, kur Hovards Kārters 1922. godā atkluoja gondreiž naskortu jaunuo karaļa apbedejumu. 
Vystik, saleidzynūt ar vairumu cytu karaliskūs kopu, Tutanhamona kops ir knapi apmekliešonys vārts, partū ka ir daudz mozuoks i ar nadaudzom dekoracejom.
Kotrs, kurs gribēs redzēt pīruodejumus par mumejis būjuojumim, kas nūdareiti, raugūt tū izjimt nu škiersta, byus naapmīrynuots, partū ka ir radzama tikai golva i placi.
Kopa puosokainuos boguoteibys tī vaira naatsarūn, tok ir puorvastys iz Egiptis muzeju Kairā.
Apmaklātuojim ar īrūbežuotu laiku bytu lobuok pavadeit tū cytvīt.
Pnomkroma 12 kilometru iz dīnvydrītumim nu Sīemrīepys. Itys templis kolna golā tyka uzcalts 9. godu symta beiguos karaļa Jasovarmana vaļdeišonys laikā.
Tempļa dryumuo atmosfera i skots puori Tonlēsāba azaram padora kuopšonu kolnā tuo vārtu.
Objekta apmekliejumu var ārti apvīnuot ar laivu braucīni iz azaru.
Kab īītu templī, ir napīcīšama Angkorys caurlaide, deļtam naaizmierstit pajimt leidza pasi, kod dūditēs iz Tonlēsābu.
Jeruzaleme ir Izraelys golvyspiļsāta i leluokuo piļsāta, koč ari vairums vaļstu i Apvīnuotūs Naceju Organizaceja naatzeist tū par Izraelys golvyspiļsātu.
Senejai piļsātai Jūdejis kolnūs ir aizraunūša viesture, kas aptver tyukstūšim godu.
Piļsāta ir svāta trejom monoteiskom religejom – judaismam, kristīteibai i islamam – i kolpoj kai goreigais, religiskais i kulturys centrs.
Ar sovu religiskū nūzeimeibu i it eipaši daudzajom vacpiļsātys vītom Jeruzaleme ir vīns nu golvonūs turistu golamierķu Izraelā.
Jeruzalemei ir daudz viesturisku, arheologisku i kulturys vītu, kai ari dinamiski i puorpiļdeiti īsapierkšonys centri, kopejneicys i restorani.
Ekvadora pīprosa, kab Kubys pylsūni pyrma īceļuošonys Ekvadorā caur storptautiskuom lidūstom voi rūbežpunktim sajimtu uzaicynuojuma viestuli.
Taida viestule ir juopadora legala Ekvadorys Uorlītu ministrejā, i tai juoatbylst nūteiktom praseibom.
Ituos praseibys ir izstruoduotys, kab nūdrūsynuotu organizātu migracejis plyusmu storp obom vaļstim.
Kubys pylsūnim, kuri ir ASV zaļuos kartis eipašnīki, juoapmeklej Ekvadorys konsulats, kab sajimtu atbreivuojumu nu ituos praseibys.
Pasei juobyun dereigai vysmoz sešus mienešus piec ceļuojuma datumim. Kab pīruodeitu uzaturiešonys ilgumu, ir napīcīšama divu vierzīņu/puorsasiesšonys bilete.
Ekskursejis ir lātuokys lelom grupom, leidz ar tū, ka asat vīns pats voi ar draugu, raugit satikt cytus cylvākus i izveiduot grupu nu četru leidz sešu cylvāku, kab dabuot lobuoku cenu iz vīnu personu.
Vystik tom navajadzātu byut jiusu ryupem, partū ka turisti bīži teik sajaukti, kab pīpiļdeitu mašynys.
Redzīs, ka tys vaira ir veids, kai apmuoneit cylvākus, līkūt dūmuot, ka jim juomoksoj vaira.
Itys stuovais kolns, kas bīži ir daudzu drupu fotoattālu fons, pasaceļ viers Maču Pikču zīmeļu gola.
Nu apakšys tys izaver drupeit bīdejūšs, i tys ir stuovs i gryuts kuopums, tok vairumam sapruoteigi fiziski sagataveitu cylvāku vajadzātu byut īspiejamam tū izdareit 45 minutuos.
Leluokajā daļā celeņu ir īkluoti akmiņa pakuopīni, i stuovuokūs pūsmūs tārauda trosis nūdrūsynoj atbolsta margys.
Sagaidit, ka jums nabyus elpys, i esit cīši viereigi stuovuokuos daļuos, eipaši, ka ir sļapnys, partū ka apstuokli cīši dreiži var palikt beistami.
Natuoli nu augšys ir nalela ola, kurai juoizīt cauri, tei ir dīzgon zama i vysai šaura.
Galapagu vītys i sovvalis dzeivinīkus vyslobuok ir apsavērt ar laivu, taipat kai Čārlzs Darvins tū izdareja 1835. godā.
Galapagu iudiņūs kursej vaira nakai 60 kruiza kugi, kuru izmārs ir nu 8 leidz 100 pasažeru.
Vairums cylvāku rezervej vītu jau laikus (partū ka sezonys laikā laivys parosti ir pylnys).
Puorbaudit, voi agents, ar kura storpnīceibu jius veicat rezervaceju, ir Galapagu specialists ar lobom zynuošonom par dažaidim kugim. 
Tys nūdrūsynuos, ka jiusu eipašuos iņteresis i/voi īrūbežuojumi tiks saskaņuoti ar pīmāruotuokū kugi.
Pyrma spāņu īsarosšonys 16. godu symtā Čīlis zīmeli beja inku pakļauteibā, cikom vītejī araukani (mapuči) apdzeivuoja Čīlis centralū i dīnvydu daļu.
Mapuči beja ari vīna nu pādejūs naatkareigūs Amerikys pamatīdzeivuotuoju grupu, kas natyka piļneibā īkļauti spāniski runojūšūs pakļauteibā leidz pat Čīlis naatkareibai.
Koč ari Čīle naatkareibu pasludynuoja 1810. godā (storp Napaleona karim, kas iz puora godu atstuoja Spāneju bez funkcionejūšys vaļdeibys), izškirūša uzvara puor spānim natyka sasnāgta leidz pat 1818. godam.
Dominikanys republika (spaniski: República Dominicana) ir Karibu jiurys regiona vaļsts, kura aizjam Espanjolys solys austrumu pusi, kū tei dola ari Haiti.
Bez boltūs smiļšu pludmaļu i kolnu ainovu vaļstī atsarūn ari vacuokuo Eiropys piļsāta Amerikys pasauļa daļā, niu tei ir daļa nu Santodomingo.
Solu nu suokuma apdzeivuoja Taino i Karibu ciļts. Karibi runuoja aravaku volūdā i īsaroda tī apmāram 10 000 godu p.m.e.
Puora godūs piec eiropīšu pietnīku ībraukšonys spāņu īkaruotuoji īvāruojami samazynuoja Taino populaceju.
Bolstūtīs iz Bartolome de  las Kasasu (Traktats par Indejom), storp 1492. i 1498. godu spāņu īkaruotuoji nūgalynuoja apmāram 100 000 Taino indiaņu.
Jardín de la Unión. Itei telpa tyka izcalta kai ātrijs 17. godu symta klūsteram, nu tuo vīneiguo sasaglobuojuse āka ir Templo de San Diego.
Niu tys dorbojās kai centralais laukums, i tymā dīnu i nakti koč kas nūteik.
Duorzu īskaun vairuoki restorani, i piecpušdīnēs i vokorūs tī nūteik bezmoksys koncerti nu centraluos lapenis.
Callejon del Beso (Buču aleja). Divi balkoni, kurus atdola viņ 69 centrimetri, ir vīta senai mīlesteibys legendai.
Par dažim penijim bārni jums izstuosteis itū stuostu.
Bovenys sola ir populars vīnys dīnys voi nedelis nūgalis golamierkis, kas pīduovoj smaiļuošonu, puorguojīņus, veikalus, restoranus i daudz kū cytu.
Itei autentiskuo kūpīna atsarūn Hou leiča natuoli nu Vankūverys, i tai ir vīgli tikt kluot, izmontojūt regularus iudiņa takšus, kas izbrauc nu Granvilys solys Vankuverys centrā.
Tim, kam pateik uora aktivitatis, ir svareigi dūtīs puorguojīnī pa koridoru "Sea to Sky".
Vistlera (pusūtrys stuņdis braucīņa attuolumā nu Vankuverys) ir duorga, tok labi zynoma 2010. goda zīmys olimpiskūs spēļu deļ.
Zīmā izbaudit dažys nu vyslobuokūs sliepuošonys īspieju Zīmeļamerikā, bet vosorā paraugit autentisku kolnu ritiņbraukšonu.
Atļuovis ir juorezervej īprīkš. Jums juobyut atļuovei palikt pa nakti Sirenā.
Sirena ir vīneiguo reindžeru staceja, kas kluotyn pi kempinga pīduovoj guļamtelpys i korstys maļteitis. La Leona, San Pedrillo i Los Patos pīduovoj tikai kempingu bez ādynuošonys.
Ir īspiejams parka atļuovis sajimt tīši reindžeru stacejā Puerto Himenesā, tok jī napījam kreditkartis.
Parku dīnasts (MINAE) naizsnādz parka atļuovis vaira nakai vīnu mienesi pyrma paradzātuos īsarasšonys.
CafeNet El Sol pīduovoj rezerviešonys pakolpuojumu, kas moksoj 30 ASV dolaru voi 10 dolaru par vīnys dīnys caurlaidi; detalis var izzynuot Korkovado lopā.
Kuka Solys ir solu vaļsts, kas ir breivā asociacejā ar Jaunzelandi i atsarūn Polinezejā, Klusuo okeana dīnvydu daļā.
Tys ir arhipelags ar 15 solom, kas izvītuotys okeanā 2,2 miļjonu km2 plateibā.
Solys, kurom ir taida poša laika jūsla kai Havaju solom, reizem teik skaiteitys par "apakšejuom Havaju solom".
Koč i tuos ir mozuokys, tuos dažim vacuokim apmaklātuojim atguodynoj par Havaju solom pyrma vaļstiskuma bez lelajom turistu vīsneicom i cytys atteisteibys.
Kuka Soluos nav piļsātu, bet tuos sastuov nu 15 dažaidom solom. Golvonuos ir Rarotonga i Aitutaki.
Myusu dīnuos atteisteitajuos vaļstīs luksusa gultys i reitišku nūdrūsynuošona ir palykuse par sova veida muokslys formu.
Augstuokys kvalitatis pīduovuojumu vydā B&B, prūtams, konkurej puorsvorā ar div golvonajom lītom: gultys vītu i reitiškom.
Attīceigi vyslobuokajuos itaiduos vītuos var atrast vysgreznuokuos gultys vītys, varbyut ar rūkom darynuotu deči voi antiku gultu.
Reitiškuos var byut īkļauti sezonali regiona gordumi voi saiminīka eipašais iedīņs.
Īstuode var byut viesturiska vaca āka ar antikom mebelem, kūptu apleicīni i peldbaseinu.
Īkuopšonai sovā mašynā i braukšonai garā ceļuojumā ir rakstureiga pīviļceiba sovā vīnkuoršeibā.
Atškireibā nu leluoku transportleidzekļu jius, īspiejams, jau esit pazeistams ar braukšonu ar jiusu mašynu i zinit tuos īrūbežuojumus.
Telts ceļšona privateipašumā voi sevkura izmāra piļsātā var vīgli pīsaisteit navālamu viereibu.
Eisumā, sovys mašynys izmontuošona ir lobs veids, kai dūtīs ceļuojumā, bet reši pats par sevi ceļš, kai puorlaist nakti.
Mašynu kempings ir īspiejams, ka jums ir lels minivens, sporta apvyda mašyna, sedans voi universaļs ar nūlaižamim siedeklim.
Dažom vīsneicom ir montuojums nu tvaika dzeļžaceļu i okeana laineru zalta laikim; pyrma Ūtruo pasauļa kara, 19. godusymtā voi 20. godusymta suokumā.
Ituos vīsneicys beja tuos, kuruos palyka tuo laika boguotī i slovanī, i bīži tamuos beja loba ādynuošona i naktsdzeive.
Vacmūdeigi pīdarumi, jaunuokūs ierteibu tryukums i zynoma graciozitate ir daļa nu tūs rakstura.
Lai ari parosti tuos ir privateipašums, tuos reizem izmytynoj gastejūšūs vaļstu vadeituojus i cytys augstuos omotpersonys.
Ceļuotuojs, kuram ir skaudzem naudys, varātu apsvērt liduojumu apleik pasauļam, apsamatūt daudzuos nu itūs vīsneicu.
Vīsmīleibys apmainis teiklys ir organizaceja, kas savīnoj ceļuotuojus ar vītejim piļsātuos, kuruos jī gryb apmeklēt.
Kab pīsavīnuotu itaidam teiklam, parosti ir tik juoaizpylda tīšsaistis veidlopa; lai ari daži teikli pīduovoj voi pīprosa papyldu verifikaceju.
Piec tam teik nūdrūsynuots daīmamūs uzjāmuoju saroksts drukuotā formatā i/voi tīšsaistē, šaļtim ar cytu ceļuotuoju atsaucem i atsauksmem.
Koučserfings ir rodīs 2004. goda janvarī piec tam, kod programātuojs Keisijs Fentons atroda lātu liduojumu iz Islandi, tok jam nabeja kur tī palikt.
Jis nūsyuteja e-postu vītejuos universitatis studentim i sajēme miļzeigu bezmoksys izmytynuošonys pīduovuojumu skaitu.
Hosteli puorsvorā ir paradzāti jaunīšim – tipisks gosts ir divdesmitgadnīks –, tok bīži tī var atrast ari vacuokus ceļuotuojus.
Saimis ar bārnim ir rata paruodeiba, tok dažūs hosteļūs jī ir atļauti privatuos ustobuos.
Pekinys piļsāta Kīnā byus 2022. goda zīmys olimpiskūs spieļu reikuotuojpiļsāta, kas padareis tū par pyrmū piļsātu, kas uzjāmuse i vosorys, i zīmys olimpiskuos spēlis.
Pekinā nūtiks atkluošonys i nūslāguma ceremonejis, i īšktelpu lada nūtikšonys.
Cytys sliepuošonys nūtikšonys byus Taizičenys sliepuošonys trasē Džandzjakou, apmāram 220 km (140 jiudzis) nu Pekinys.
Leluokajai daļai tempļu ir kasgadejī svātki, kas suocās novembra beiguos i beidzās maja vydā, tys atsaškir atkareibā nu kotra tempļa kasgadejuo kalendara.
Leluokuo daļa tempļa svātku teik svieteiti kai daļa nu tempļa godadīnys, tuo dīveibys dzimšonys dīnys voi cytys lelys nūtikšonys, kas saisteita ar templi.
Keralys tempļa svātkus ir cīši interesanti redzēt – ar regularim dekorātu zylūņu guojīnim, tempļa orkestri i cytom svātku nūtikšonom.
Pasauļa izstuode (parosti saukta par Pasauļa izstuodi voi vīnkuorši Expo) ir lels storptautyskys muokslys i zynuotnis festivals.
Daleibvaļsts nacionalajūs paviļjonūs pīduovoj muokslys voi izgleitojūšys ekspozicejis, kab paruodeitu pasauļa problemys voi sovys vaļsts kulturu i viesturi.
Storptautyskuos duorzkūpeibys izstuodis ir specializātys nūtikšonys, kuruos teik demonstrātys pučis, botaniskī duorzi i vyss cyts, kas saisteits ar augim.
Lai ari teoretiski tuos var nūtikt kotru godu (ka tik tuos ir dažaiduos vaļstīs), praksē tai nanūteik.
Ituos nūtikšonys parosti ilgt nu treju leidz sešu mienešu i teik reikuotys vītuos, kas nav mozuokys par 50 hektarim.
Ir daudz dažaidu kinu formatu, kas izmontuoti godu gaitā. Standarta 35 mm kina (36x24 mm negativs) ir vysizplateituokuo.
Ka tei beidzās, tū parosti ir dīzgon vīgli papyldynuot, i tuos izškiertspieja ir saleidzynojama ar niulejū DSLR.
Dažys videja formata kinu kamerys izmontoj 6x6 cm formatu, precizuok, 56x56 mm negativu.
Tys nūdrūsynoj gondreiž četrys reizis leluoku izškiertspieju nakai 35 mm negativam (3136 mm2 pret 864).
Sovvalis dzeivinīki ir vīns nu vysizaicynojūšuokūs motivu deļ fotografa, i tam ir vajadzeiga veiksmis, pacīteibys, pīredzis i loba apreikuojuma kombinaceja.
Sovvalis dzeivinīku fotografiešona teik skaiteita par pošsaprūtamu, tok, taipat kai fotografeja kūpumā, attāls ir tyukstūša vuordu vārts.
Sovvalis dzeivinīku fotografiešonai bīži ir vajadzeigs gars telefoto objektivs, lai ari taidom lītom kai putynu bors voi seika byutne ir vajadzeigi cyti objektivi.
Daudzus eksotiskus dzeivinīkus ir gryuši atrast, i parkūs reizem ir nūsacejumi par fotografiešonu komercialūs nūlyukūs.
Sovvalis dzeivinīki var byut kautreigi voi agresivi. Vide var byut solta, korsta voi cytaiž naideiga.
Pasaulī ir vaira par 5000 dažaidu volūdu, tymā skaitā vaira par 20 ar vysmoz 50 miļjonim runuotuoju.
Raksteitūs vuordus ari bīži ir vīgļuok saprast nakai runuotūs vuordus. Eipaši tys atsatīc iz adresem, kuruos bīži ir gryuši izrunuot saprūtami.
Daudzys tautys piļneigi breivi puorvolda angļu volūdu, i jius vēļ vaira varit cerēt iz īrūbežuotom zynuošonom – eipaši jaunuoku cylvāku vydā.
Īsadūmojit, ka gribit, mančestrīti, bostonīti, jamaikīti i sidnejīti, kas sēd pi vīna vakareņu golda restoranā Toronto.
Jī cyts cytu īprīcynoj ar stuostim nu sovu dzymtūs piļsātu, kas teik stuosteiti ar jūs atškireigajim akcentim i vītejū žargonu.
Puortykys pierkšona lelveikalūs parosti ir lātuokais veids, kai paēst. Tok bez gataveišonys īspieju izviele apsarūbežoj ar gotovim iedīnim.
Vys vaira i vaira lelveikalu gotovuo iedīņa nūdalejums palīk daudzveideiguoks. Daži pat nūdrūsynoj mikroviļņu kruosni voi cytus leidzekļus iedīņa sasiļdeišonai.
Dažuos vaļstīs voi veikalu veidūs iz vītys ir vysmoz vīns restorans, parosti dreižuok naformals, ar pījamamom cenom.
Sataisit i nosojit sev leidza sovu polišu i jiusu apdrūsynuotuoja kontaktinformacejis kopejis.
Jim ir juoparuoda apdrūsynuotuoja e-posta adrese i storptautyskī telepona numeri konsultacejai/atļuovei i pretenzeju izsaceišonai.
Turit vēļ vīnu kopeju jiusu bagažā i tīšsaistē (e-postā sev ar dalykumu voi turit "muokūnī").
Ka ceļojit ar portativū datoru voi planšetdatoru, saglobojit kopeju tuo atmiņā voi diskā (daīmama bez škārsteikla).
Vēļ ari īdūdit polisis/kontaktu kopejis ceļabīdrim i radinīkim voi draugim sātā, kas varātu paleidzēt.
Aļni piec byuteibys nav agresivi, tok jī aizastuovēs, ka skaiteis koč kū par draudu.
Ka cylvāki naskaita aļņus par potenciali beistamim, jī var pīsatyvuot puoruok tyvu i pakļaut sevi ryskam.
Dzerit alkoholiskūs dzierīņus ar māru. Alkohols kotru ītekmej atškireigi, i ir cīši svareigi zynuot sovu limitu.
Īspiejamī ilgtermeņa veseleibys trauciejumi, kū izraisa puormiereiga dzeršona, var īkļaut oknu būjuojumus i pat oklumu i smierti. Īspiejamuo beistameiba pasalelynoj, lītojūt nalegali ražuotu alkoholu.
Nalegalī alkoholiskī dzierīni var saturēt dažaidus beistamus pīmaisejumus, īskaitūt metanolu, kas pat naleluos devuos var izraiseit oklumu voi smierti.
Okuleri var byut lātuoki uorvaļstīs, eipaši vaļstīs ar zamim īnuokumim, kur dorbaspāka izmoksys ir zamuokys.
Apsverit īspieju veikt ocu puorbaudi sātā, eipaši, ka tū sadz apdrūsynuošona, i jemit leidza recepti, kab tū īsnīgtu cytur.
Itaiduos vītuos daīmamim augstys klasis zeimūlu ramim var byut div problemys: daži var byut vyltuojumi, i eistī importātī var byut duorguoki nakai sātā.
Kopejs ir vīna nu pasaulī vysvaira tierguotajom precem, i jius, īspiejams, varit atrast daudzus veidus sovā regionā.
Tok pasaulī ir daudz atškireigu kopeja dzeršonys veidu, kū ir vārts pīdzeivuot.
Kanjoniešona ir dūšonuos kanjona dybynā, kas ir sauss voi pylns ar iudini.
Kanjoniešonā ir apvīnuoti mauduošonuos, kuopšonys i liekšonys elementi, tok, kab suoktu, vajadzeigs saleidzynūši nalels treneņš voi fiziskuo forma (saleidzynojūt, pīmāram ar klinšu kuopšonu, nieršonu ar akvalangu voi kolnu sliepuošonu).
Puorguojīni ir uora aktivitate, kas sastuov nu pastaigys dabiskā vidē, bīži viņ puorguojīņu styguos.
Dīnys puorguojīni ītver distancis, kas mozuokys par jiudzi, leidz pat garuokom distancem, kuruos var veikt vīnā dīnā.
Dīnys puorguojīņam pa vīglu stygu ir vajadzeiga nalela sasagataveišona, i tū var izbaudeit sevkurs videji fiziski sagataveits cylvāks.
Saimem ar mozim bārnim var byut vajadzeiga leluoka sasagataveišona, bet dīna breivā dobā ir vīgli īspiejama pat ar mozulim i pyrmsškolys vacuma bārnim.
Storptautyski dorbojās gondreiž 200 skrīšonys turisma organizaceju. Leluokuo daļa nu tūs dorbojās naatkareigi.
The Global Running Tours piectecs Go Running Tours apvīnoj desmitim skrīšonys pakolpuojumu snīdzieju četrūs kontinentūs.
Ar saknem Barcelona's Running Tours Barselonā i Copenhagen's Running Kopenhagenā tam dreiži pīsavīnuoja Running Tours Prague, kas atsarūn Prāgā, i cyti.
Ir daudz lītu, kas juojam vārā, pyrma i kod jius koč kur ceļojat.
Ceļojūt nadūmojit, ka vyss byus taipat kai sātā. Manīris, lykumi, puortyka, satiksme, izmytynuošona, standarti, volūda i tt. zynomā mārā atsaškiers nu vītys, kur dzeivojat.
Tys vysod ir juopatur pruotā, kab izavaireitu nu viļšonuos voi, īspiejams, pat napatykys pret tū, kai iz vītys teik dareitys lītys.
Ceļuojumu agenturys pastuov jau nu 19. godu symta. Ceļuojumu agents parosti ir loba izviele ceļuojumam, kas puorsnādz ceļuotuoja īprīkšejū pīredzi dobā, kulturā, volūdā voi vaļstīs ar zamim īnuokumim.
Lai ari leluokuo daļa agenturu ir gotovys pījimt leluokū daļu regularūs rezervaceju, daudzi agenti specializejās konkretūs ceļuojumu veidūs, budžeta diapazonūs voi golamierkūs.
Lobuok byutu izmontuot agentu, kas bīži rezervej leidzeigus ceļuojumus kai jiusejū.
Apsaverit, kaidus ceļuojumus agents reklamej sātyslopā voi skotlūgā.
Ka gribit redzēt pasauli lieši, napīcīšameibys, dzeivisveida voi izaicynuojuma deļ, ir daži veidi, kai tū izdareit.
Byuteibā tī īsadola div kategorejuos: voi nu struodojit ceļuojuma laikā, voi raugit īrūbežuot sovus izdavumus. Itys roksts ir vārsts iz pādejū.
Tī, kas grib upurēt komfortu, laiku i paradzameibu, kab samazynuotu izdavumus tyvu nullei, veritēs minimala budžeta ceļuojumus.
Īsacejums pījam, ka ceļuotuoji nazūg, napīsadola nalegalajā tiergā, naubogoj voi cytaiži naizmontoj cytus cylvākus sovā lobā.
Imigracejis kontrolpunkts parosti ir pyrmuo nūstuošona, izkuopūt nu lidmašynys, kuģa voi cyta transportleidzekļa.
Dažūs puorrūbežu viļcīņūs puorbaudis teik veiktys braucūšā viļcīnī, i jums, kod kuopat vydā viļcīnī, juobyut dereigai ID.
Nakts guļamviļcīņūs pasis var pajimt konduktors, kab namaseitu jums mīga.
Registraceja ir papyldu praseiba vizys dabuošonai. Dažuos vaļstīs jums vītejom īstuodem juoregistrej sova kluotbyutne i adrese, kur jius palīkat.
Var byut napīcīšams aizpiļdeit veidlopu vītejā policejā voi apmeklēt imigracejis birojus.
Daudzuos vaļstīs ar itaidu lykumu vītejuos vīsneicys tiks golā ar registraceju (nūteikti pavaicojit).
Cytūs gadīņūs juosaregistrej tik tim, kas uzatur uorpus turistu mītņu. Tok tys padora lykumu daudz naskaidruoku, partū nūskaidrojit tū īprīkš.
Arhitektura ir saisteita ar āku projektiešonu i celtnīceibu. Vītys arhitektura bīži viņ pīsaista turistus poša par sevi.
Daudzys ākys ir dīzgon skaistys, i skots nu augstys ākys voi gudri nūvītuota lūga var byut skaists.
Arhitektura īvāruojami puorsakluoj ar cytom jūmom, īskaitūt piļsātplanavuošonu, civilū inženereju, dekorativū muokslu, interjera dizainu i ainovu dizainu.
Jamūt vārā tū, cik attuoli atsarūn daudzi pueblo, jius navarēsit atrast īvāruojamu daudzumu naktsdzeivis, naceļojūt iz Albukerki voi Santafe.
Tok gondreiž vysi īprīkš uzskaiteitī kazino pīduovoj dzierīņus, i vairuoki nu tūs snādz zeimūla izklaidi (puorsvorā lelī, kas atsarūn taišni pi Albukerkis i Santafe).
Esit viereigi: mozpiļsātys bari na vysod ir loba vīta deļ uorvaļstu apmaklātuoju.
Pyrmom kuortom, Ņumeksikys zīmeļūs ir īvāruojamys problemys ar braukšonu dzārumā, i īreibušu braucieju koncentraceja ir augsta mozpiļsātys baru tyvumā.
Navālami sīnys zeimiejumi voi uzroksti ir zynomi kai grafiti.
Lai ari tys ir tuoli nu myusdīneigys paruodeibys, leluokuo daļa cylvāku, īspiejams, tū saista ar jaunīšim, kas izdemolej vaļsts i privatū eipašumu, izmontojūt aerosola kruosu.
Tok myusu dīnuos ir vyspuoratzeiti grafiti muokslinīki, grafiti pasuokumi i "legaluos" sīnys. Grafiti zeimiejumi itymā gadīnī bīži atguodynoj muokslys dorbus, navys nasalosamys atzeimis.
Bumeranga svīsšona ir populara prasme, kū grib īsavuiceit daudz turistu.
Ka gribit īsavuiceit svīst bumerangu, kas atsagrīž jiusu rūkuos, jums vajadzeigs atsagrīzšonai pīmāruots bumerangs.
Leluokuo daļa Australejā daīmamūs bumerangu patīseibā naatsagrīž. Īsuociejim vyslobuok ir naraudzeit svīst viejā.
Iedīni hangi gatavej korstā dūbē zemē.
Dūbe teik uzkarsāta ar korstim akminim nu guņs, dažvīt ari geotermiskais syltums padora zemi dabiski korstu.
Hangi bīži teik izmontuots tradicionaluos cepeša stila vakariņuos.
Vairuokuos vītuos Rotorua pīduovoj geotermalū hangi, cikom cytus hangi var nūbaudeit Kraistčerčā, Velingtonā i cytur.
MetroRail ir divejis viļcīņu klasis Keiptaunā i tuos apleicīnē: MetroPlus (saukta ari par pyrmū klasi) i Metro (saukta par trešū klasi).
MetroPlus ir ārtuoks i mozuok puorpiļdeits, tok drupeit duorguoks, lai ari vys vēļ lātuoks nakai parostī metro beleti Eiropā.
Kotram viļcīņam ir gon MetroPlus, gon Metro vagoni; MetroPlus vagoni vysod atsarūn Keiptaunai tyvuokajā viļcīņa golā.
Nosuošona deļ cytu – nikod naizlaidit sovys sūmys nu sova redzislūka, eipaši, ka jius škārsojit storptautyskūs rūbežus.
Jius varit tikt izmontuots kai narkokurjers bez jiusu zinis, i tys jums var saguoduot lelys napatikšonys.
Tys ītver gaideišonu ryndā, partū ka suņus, kurī saūž narkotikys, var izmontuot sevkurā laikā bez breidynuojuma.
Dažuos vaļstīs pat par pyrmū puorkuopumu teik pīsprīstys cīši drakoniskys struopis; tuos var ītvert cītuma struopi, kas puorsnādz 10 godus, voi pat smierts struopi.
Bez uzraudzeibys atstuotys sūmys ir zadzeibu mierkis, tuos var pīsaisteit ari varys īstuožu viereibu, kuruos uzamona nu sprydzynuošonys draudu.
Pastuoveiguos vītejūs baktereju īdarbeibys deļ ir cīši lela īspieja, ka sātā jius jau asat imuns pret tom.
Tok cytuos pasauļa daļuos, kur bakteriologiskuo fauna jums ir jauna, jums ir daudz leluoka īspieja sasaskart ar problemom.
Tok syltuokā klimatā bakterejis aug dreižuok i ilguok izdzeivoj uorpus kermiņa.
Tai Deli Beli pūsts, faraona luosts, Montesuma atrībeiba i daudzi tūs draugi.
Taipat kai elpuošonys problemys soltā klimatā, zornu problemys korstā klimatā ir dīzgon izplateitys i vairumā gadīņu ir napuorprūtami kaitynūšys, tok nav eisti beistamys.
Ka pyrmū reizi ceļojat iz atteisteibys vaļsti voi jaunu pasauļa daļu, nanūviertejit par zamu īspiejamū kulturšoku.
Daudzus stabilus, spiejeigus ceļuotuojus ir pīvariejs atteisteibys vaļstu jaunums, kur daudzys nalelys kulturys izmainis var dreiži sasalaseitīs.
Eipaši pyrmajuos dīnuos apsverit vareibu tierēt naudu iz Rītumu styla kvalitativom vīsneicom, puortyku i pakolpuojumim, lai paleidzātu aklimatizētīs.
Nagulit iz matrača voi paliktņa iz zemis vītuos, kur napazeistit vītejū faunu.
Ka dūdatīs iz nūmetni, pajemit leidza guļteņu voi šiupeļteiklu, kab pasorguotu sevi nu čyusku, skorpionu i tml.
Pīpiļdit sovu sātu ar boguoteigu kopeju nu reita i kaidu relaksejūšu kumeleišu čaju vokorā.
Atsarūnūt nakšņuošonys vītā, jums ir laiks palutynuot sevi i veļteit dažys minutys kluot, lai pagataveitu koč kū eipašu.
Ka gribit kū aizraunūšuoku, izmontojit īspieju sagataveit sulu voi sajaukt dažus smūtejus.
Varbyut jius atkluosit vīnkuoršu dzierīni, kū varit pagataveit brūkaškuos, kod atsagrīzsit sovā kasdīnys rutinā.
Ka dzeivojat piļsātā ar daudzveideigu dzeršonys kulturu, dūditēs iz barim voi krūgim apleicīnēs, kurys naapmeklejat bīži.
Tim, kas napuorzyna mediciniskū žargonu, – vuordim "infekciozs" i "lipeigs" ir atškireiga nūzeime.
Infekcejis slimeiba ir slimeiba, kū izraisa patogens, pīmāram, viruss, baktereja, sieņs voi cyts parazits.
Lipeiga slimeiba ir slimeiba, ar kū vīglai saslimt, atsarūnūt inficātys personys tuvumā.
Daudzys vaļdeibys pīprosa, lai apmaklātuoji, kas īsarūn vaļstīs, voi īdzeivuotuoji, kas izbrauc nu tom, teik vakcināti pret vysaidom slimeibom.
Ituos praseibys bīži var byut atkareigys nu tuo, kuruos vaļsts ceļuotuojs ir apmekliejs voi planavoj apmeklēt.
Vīna nu Šarlotis Zīmeļkarolinā styprūs pušu ir tei, ka tai ir daudz augstys kvalitatis īspieju saimem.
Cytu rajonu īdzeivuotuoji bīži pīmiņ saimu draudzeigumu kai golvonū īmesli puorsaceļt iz tīni, apmaklātuoji bīži skaita, ka piļsātu ir vīgli izbaudeit kūpā ar bārnim.
Pādejūs 20 godu laikā bārnim draudzeigūs īspieju skaits Šarlotis zīmeļu daļā ir eksponenciali pīaudzs. 
Saimis Šarlotē parosti naizmontoj taksometrus, koč i nūteiktūs apstuokļūs tī var byut nūdereigi.
Par vairuok nakai 2 pasažerim ir juopīmoksoj, deļtam itei īspieja var byut duorguoka, nakai vajadzeigs.
Antarktida ir soltuokuo vīta iz zemis, tei īskaun Dīnvydpolu.
Turistim apmekliejumi ir duorgi, juobyun lobā fiziskā formā, tī var nūtikt tik vosorā, laikā nu novembra da februaram, i vysvaira nūteik pussolā, soluos i Rosa jiurā.
Vosorā ite dzeivoj puora tyukstūšu darbinīku vairuok nakai četrdesmit bazu, vysvaira itymūs rajonūs, nalels skaits palīk ari zīmā.
Īškzemis Antarktida ir tukša naapdzeivuota teritoreja, kas kluota ar 2–3 km bīzu lada sluoni.
Reizem teik reikuotys gaisa transporta ekskursejis iz īškzemi, lai varātu nūsadūt alpinismam vai sasnēgt Dīnvydpolu, kuram ir lela baze.
Dīnvydpola traversa (voi šoseja) ir 1600 km gara taka nu Makmerdo stacejis pi Rosys jiurys leidz polam.
Tys ir sableivāts snīgs ar aizpiļdeitom plaisom i atzeimuotom ar karūgim. Pa tū var braukt tikai ar specializātim traktorim, valkūt rogovys ar degvīlu i kruojumim.
Tī nav eipaši izveiceigi, deļtam stygai ir ilgi juoīt apleik Transantarktikys kolnim, kab tyktu plato
Vysbīžuokais nagadejumu īmeslis zīmā ir sleideigi celi, ītvis i eipaši pakuopīni.
Kai minimums ir napīcīšami apovi ar pīmāruotom zūlem. Vosorys apovi parosti ir cīši sleideigi iz lada i snīga, pat daži zīmys zuoboki naatbylst.
Rokstam juobyun pīteikūši dziļam, 5 mm (1/5 collys) voi vaira, i materialam juobyun pīteikūši meikstam soltā temperaturā.
Dažim zuobokim ir knīdis, i ir ražuots papyldu apreikuojums sleideigim apstuoklim, kas ir pīmāruots leluokajai daļai apovu i zuoboku, papīžim voi papīžim i zūlei.
Papīžim juobyun zamim i plotim. Smiļts, graņts voi suoļs (kalcija hlorids) bīži teik izkaiseiti iz celim i stidzeņom, lai uzlobuotu sakeri.
Lavinys nav anomaleja; stuovuos nūguozis var nūturēt tikai nūstateitu daudzumu snīga, i līkais apjūms kriss nūst kai lavina.
Problema ir tei, ka snīgs ir lipeigs, deļtam, lai tys nūkrystu, ir vajadzeigs kaids, kas tū veicynoj, i snīgs, kas jau kreit, var izraiseit puorejuo snīga krisšonu.
Cytu reizi nūtykums, kas veicynoj krisšonu, ir saule, kas sylda snīgu, cytu reizi vēļ snīgs, cytu reizi cyti dobys nūtykumi, bīži viņ cylvāks.
Tornado ir cīši zama spīdīņa gaisa rotejūša kolonna, kas īsyuc apleicejū gaisu iz īšku i iz augšu.
Tī roda lelu vieju (bīži viņ 100–200 jiudzis stuņdē) i var paceļt smogus prīškmatus gaisā, nasūt tūs, cikom tornado kustīs iz prīkšu.
Tī suocās kai pyltuvis, kas nūsalaiž nu nagaisa muokūņu, i palīk par "tornado", kod tī pīsaskar zemei.
Personiskī VPN (virtualuo privatuo teikla) nūdrūsynuotuoji ir lobs veids, kai apīt gon politiskū cenzuru, gon komercialū IP geofiltriešonu.
Tī ir puoruoki par škārsteikla starpnīkserverim vairuoku īmaslu deļ: tī nūvierzej vysu interneta satiksmi, na tikai http.
Tī parosti pīduovoj leluoku jūslys plotumu i lobuoku pakolpuojumu kvalitati. Tī ir šifrāti, deļtam tūs ir gryušuok izspīguot.
Plošsazinis leidzekļu kompanejis regulari maloj par tuo mierki, sokūt, ka tys ir "piratisma nūviersšona".
Faktiski regionu kodim nav nikaidys ītekmis iz nalegalū kopiešonu; diska kopeja nu bitu iz bitu labi tiks atskaņuota sevkurā īreicē, kur tiks atskaņuots originals.
Eistais mierkis ir dūt itaidim uzjāmumim leluoku kontroli puor sovim tiergim; tys vyss ir par naudys grīzšonūs.
Personiskī VPN (virtualuo privatuo teikla) nūdrūsynuotuoji ir teicams veids, kai apīt gon politiskū cenzuru, gon komercialū IP geofiltriešonu.
Nav ari praseibys īgiut vītejū numeri nu kūpīnys, kurā dzeivojit; jius varit īgiut satelita interneta savīnuojumu naapdzeivuotā vītā Čikenā, Aļaskā, i izavielēt numeri, kas apgolvoj, ka atsarūnat saulainajā Arizonā.
Bīži viņ globalais numers ir juonūpierk atseviški, lai jums varātu pīzvaneit pa PSTN telefonu. Nu kurīnis itys numers ir, svareigai ir cylvākim, kas jums zvona.
Reallaika teksta tulkuotuoju lītūtnis – lītuojumprogramys, kas var automatiski puortulkuot vasalus teksta segmentus nu vīnys volūdys cytā.
Dažys ituos kategorejis lītuojumprogramys var pat tulkuot tekstus svešvolūduos iz zeimem voi cytim objektim iz realuo pasauļa, kod lītuotuojs pagrīž telefonu pret itim objektim.
Tulkuošonys mehanismi ir īvāruojami uzalobuojuši, tagad tī bīži snādz vairuok voi mozuok pareizus tulkuojumus (ratuok ir glupeibys), tok ir juobyun viereigam, deļtam ka tī vys vēļ var byus klaidys.
Vīna nu īvāruojamuokūs lītuotņu itamā kategorejā ir Google tulkuotuojs, kas ļaun tulkuot bezsaistē piec vajadzeiguos volūdys datu lejupīluodis.
GPS navigacejis lītuotņu izmontuošona telefonā var byut vīnkuoršuokais i ārtuokais navigacejis veids, kod asat uorpus sovys sātys vaļsts.
Tai var ītaupeit naudu, pierkūt jaunys GPS kartis voi atsevišķu GPS īreici voi īrejūt tū nu mašynu nūmys uzjāmuma.
Ka telefonam nav datu savīnuojuma voi tys ir uorpus uztveršonys zonys, tūs veikstpieja var byut īrūbežuota voi nadaīmama.
Kotrs styura veikals ir pylns ar mulsynūšu prīkšapmoksys telefonu karšu izvieli, kū var izmontuot taksofonim voi parostajim telefonim.
Koč i leluokuo daļa karšu ir pīmāruotys zvaneišonai sevkur, dažys specializejās izdeveigu zvonu tarifu nūdrūsynuošonā nūteiktom vaļstu grupom.
Pīeja itim pakolpuojumim bīži viņ nūteik, izmontojūt bezmoksys telefona numeri, iz kuru var zvaneit nu leluokuos dalis telefonu bez moksys.
Nūsacejumi par parostū fotografiešonu, varams, vēļ vairuok atsatīc ari iz video īraksteišonu.
Ka nazkū vīnkuorši nūfotografēt nav atļauts, tod navajadzātu pat dūmuot par tū, lai uzjimtu video.
Ka izmontojat dronu, aiz laika puorbaudit, kū ir ļauts filmēt i kaidys atļuovis voi papyldu licencis ir vajadzeigys.
Liduošona ar dronu lidūstys tyvumā voi viers cylvākim gondreiž vysod ir švaka ideja, pat ka tys jiusu regionā nav aizlīgts.
Myusdīnuos avioceļuojumus tikai ratūs gadīņūs rezervej taišni ar aviokompanejis starpnīceibu, nu suokuma namekejūt i nasaleidzynojūt cenys.
Cytu reizi vīnam i tam pošam liduojumam var byut cīši atškireigys cenys pi dažaidu apkūpuotuoju, pyrma rezerviešonys ir lītdereigi saleidzynuot mekliešonys rezultatus i ari apsaviert pošys aviokompanejis sātyslopu.
Koč i jiusim, varams, nav vajadzeiga viza eisim apmekliejumim nūteiktuos vaļstīs kai turistam voi biznesa vajadzeibom, lai dūtūs iz tīni kai storptautyskim studentim, parosti ir napīcīšams ilguoks uzaturiešonys laiks nakai parostim turistim.
Parosti, uzaturūt sevkurā uorvaļstī ilguoku laiku, nu suokuma ir juosajam viza.
Studentu vizom parosti praseibys i dasasaceišonys kuorteiba atsaškir nu parostajom turistu voi biznesa vizom.
Leluokajā daļā vaļstu byus vajadzeiga pīduovuojuma viestule nu īstuodis, kurā gribit studēt, kai ari pīruodejumi par leidzeklim, lai varātu sevi uzturēt vysmoz pyrmajā kursa godā.
Kab izzynuotu detalizātys praseibys, sasazynojit ar īstuodi, kai ari ar tuos vaļsts, kurā gribit studēt, imigracejis departamentu.
Ka naasat diplomats, struoduošona uorzemēs parosti nūzeimoj, ka jiusimjums byus juosamoksoj īnuokuma nūdūklis vaļstī, kurā atsarūnat.
Īnuokuma nūdūklis dažaiduos vaļstīs ir strukturāts atškireigi, i nūdūkļu likmis i kategorejis dažaiduos vaļstīs ir cīši atškireigys.
Dažuos federalajuos vaļstīs, pīmāram, ASV i Kanadā, īnuokuma nūdūklis teik īkasāts gon federalā, gon vītejā leiminī, deļtam likmis i diapazoni dažaidūs regionūs var atsaškiert.
Koč i, īsarūnūt sovā dzimtinē, imigracejis puorbaudis parosti nav voi tei ir formalitate, muitys kontrole var radeit gryuteibys.
Jums juozyna, kū dreikstit i kū navarit īnest, i juodeklarej tys, kas puorsnādz lykumā nūsaceitūs īrūbežuojumus.
Vīgluokais veids, kai suokt ceļuojumu apraksteišonys biznesu, ir uzlobuot sovys prasmis izveiduotā ceļuojumu bloga sātyslopā.
Kod asat īsapaziņs ar formatiešonu i redigiešonu tīšsaistē, piec tuo varit izveiduot sovu lopu.
Breivpruoteigais dorbs ceļuojuma laikā ir cīši lobs veids, kai nazkū maineit, tok tys nav tikai par zīduošonu.
Dzeivuošona i breivpruoteigais dorbs svešā vaļstī ir cīši lobs veids, kai īpazeit atškireigu kulturu, satikt jaunus cylvākus, uzzynuot par sevi, īgiut perspektivys sajiutu i pat īgiut jaunys prasmis.
Tys var byut ari cīši lobs veids, ka palelynuot budžetu, lai ļautu nazkur ilguok uzaturēt, deļtam ka daudzi breivpruoteigī dorbi nūdrūsynoj ustobu i ādynuošonu, par dažim moksoj nalelu olgu.
Vikingi izmontuoja Krīvejis iudiņa ceļus, lai nūkliutu Malnajā i Kaspejis jiurā. Dažys itūs maršrutu dalis vys vēļ var izmontuot. Puorbaudit īspiejamū vajadzeibu piec eipašom atļuovem, kurys var byut gryuši dabojamys.
Boltuos jiurys i Baltejis jiurys kanals savīnoj Zīmeļu Lada okeanu ar Baltejis jiuru caur Onegys azaru, Lādogys azaru i Sanktpīterburgu, golvonūkuort pa upem i azarim.
Onegys azars ir savīnuots ari ar Volgu, deļtam atbraukšona nu Kaspejis jiurys caur Krīveju vys vēļ ir īspiejama.
Esit drūss, ka tod, ka nūkliusit jahtu pīstuotnē, vyss byus dīzgon acimradzams. Jius satiksit cytus laivu stopātuojus, i jī daleisīs ar jums sovā informacejā.
Pamatā jius izliksit paziņuojumus, pīduovojūt sovu paleidzeibu, staiguosit po dokim, īsit tyvuok cylvākim, kas teirej sovys jahtys, raudzeisit sasazynuot ar jiurnīkim barā i tt.
Raugit runuot ar piec īspiejis vaira cylvākim. Piec kaida laika vysi jius pazeis i dūs muojīņus, kura laiva kaidu meklej.
Jums ryupeigi ir juoizavielej sova Pastuoveigūs liduotuoju aviokompaneja aliansē.
Koč i varātu ruodeitīs, ka ir intuitivi dasavīnuot aviokompanejai, ar kuru lidojat vysbīžuok, juoapsazynoj, ka pīduovuotuos privilegejis bīži viņ ir atškireigys i pastuoveigūs liduotuoju punkti var byut leluoki cytai aviokompanejai tymā pošā aliansē.
Aviokompanejis, pīmāram, "Emirates", "Etihad Airways", "Qatar Airways" i "Turkish Airlines", ir īvārojami paplašynuojušys sovus pakolpuojumus iz Āfriku i pīduovoj savīnuojumus ar daudzom leluokajom Āfrikys piļsātom par konkurētspiejeiguokom cenom nakai cytys Eiropys aviosabīdreibys.
2014. godā aviokompaneja "Turkish Airlines" veice liduojumus iz 39 golamierkim 30 Āfrikys vaļstīs.
Ka jums ir papyldu laiks ceļuojumam, puorbaudit, kai jiusu kūpejais cenys pīduovuojums iz Āfriku ir saleidzynoms ar beletu apleik vysam pasauļam.
Naaizmierstit pīvīnuot papyldu izmoksys par papyldu vizom, izbraukšonys nūdūklim, sauszemis transportu i c. vysuos vītuos uorpus Āfrikys.
Ka gribit piļneibā apliduot pasauli Dīnvydu puslūdē, liduojumu i golamierku izviele ir īrūbežuota, partū ka tryukst aizokeana maršrutu.
Nivīna aviokompaneju alianse naaptver vysus treis okeana škārsuošonys punktus Dīnvydu puslūdē (i SkyTeam naaptver nivīnu nu škārsuošonys vītom). 
Tok Star Alliance aptver vysu, izjamūt Klusuo okeana dīnvydu daļu nu Santjago leidz Taiti, kas ir LATAM Oneworld liduojums.
Itys liduojums nav vīneiguo īspieja, ka gribit izlaist Klusuo okeana dīnvydus i Dīnvydamerikys rītumu krostu. (Vērtīs zamuok)
1994. godā etniski armeņu Kolnu Karabahys regions Azerbaidžanā suoce karu pret azerbaidžanim.
Ar Armenejis atbolstu tyka izveiduota jauna republika. Tok nivīna vyspuoratzeita naceja – pat Armeneja – oficiali tū naatzeist.
Diplomatiskī streidi par regionu turpynoj maituot Armenejis i Azerbaidžanys attīceibys.
Kanalu rajons (holandiski: Grachtengordel) ir slovans 17. godu symta rajons, kas īskaun Amsterdamys Binnenstad.
Vyss rajons ir īkļauts UNESCO Pasauļa montuojuma sarokstā tuo unikaluos kulturviesturiskuos vierteibys deļ, i tuo eipašuma vierteibys ir vīnys nu augstuokajom vaļstī.
Cinque Terre, kas nūzeimoj Pīcys zemis, ītver pīcus mozus pīkrastis cīmatus, kas atsarūn Ligurejis regionā Italejā: Riomadžore, Manarolu, Korniļu, Vernacu i Monteroso.
Tī ir īkļauti UNESCO Pasauļa montuojuma sarokstā.
Godu symtu gaitā cylvāki ir ryupeigi cāluši terasis iz naleidzanuos, stuovuos ainovys, nu kurūs pasaver skots iz jiuru.
Daļa nu tuo šarma ir radzams korporativuos atteisteibys tryukums. Cīmus savīnoj celi, viļcīni i laivys, i mašynys nu uorspusis tūs navar sasnīgt.
Franču volūdys paveidi, kurūs runoj Beļgejā i Šveicē, nadaudz atsaškir nu franču volūdys, kurā runoj Francejā, lai ari tī ir pīteikūši leidzeigi, kab byutu sovā storpā saprūtami.
Eipaši numeracejis sistemai franciski runojūšajā Beļgejā i Šveicē ir dažys nalelys eipatneibys, kas atsaškir nu Francejā lītuotuos franču volūdys, i dažu vuordu izruna ir nadaudz atškireiga.
Tok vysi franciski runojūšī beļgi i šveicīši byutu īsavuicejuši standarta fraņču volūdu školā, partū jī varātu jius saprast pat tod, ka jius izmontuotu standarta franču numeracejis sistemu.
Daudzuos pasauļa daļuos muošona ir draudzeigs žests, kas nūruoda iz sasavasaluošonu.
Tok Malaizejā, vysmoz storp malaizīšim lauku apvydūs, tys nūzeimoj "īt kluotyn", leidzeigi kai ruodeituojpiersts, kas salīkts pret kermini, tys ir žests, kū izmontoj dažuos Rītumvaļstīs, i tys byutu juoizmontoj itam nūlyukam.
Taipat britu ceļuotuojs Spānejā var pīlaist klaidu, muojūt atvodys ar plaukstu, kas pavārsta pret muojieju (na cylvāku, kuram pamuoj), kai žestu, kab atsagrīztu.
Paleigvolūdys ir muoksleigys voi konstruātys volūdys, kas izveiduotys ar nūlyuku atvīgluot saziņu storp tautom, kurom cytaiži byutu gryuteibys sasazynuot.
Tuos ir nūškiertys nu lingua franca, kas ir dabiskys voi organiskys volūdys, kas tuo voi cyta īmasla deļ palīk par dominejūšom kai sazinis leidzeklis storp cytu volūdu runuotuojim.
Dīnys korstumā ceļuotuoji var pīdzeivuot miražys, kas roda iudiņa (voi cytu lītu) iluzeju.
Tys var byut beistami, ka ceļuotuojs meklej miražu, izškierdejūt duorgū energeju i atlykušū iudini.
Pat korstuokī tuksneši naktī var palikt ekstremali solti. Bez syltu drēbu ir reals hipotermejis rysks.
Eipaši vosorā, ka izdūmojat dūtīs puorguojīnī pa leita mežu, jums byus juouzamona nu moskitu.
Pat ka braucat pa subtropu leita mežu, dažys sekundis ar attaiseitom durovom, cikom īkuopat transportleidzeklī, ir pīteikams laiks, kab ūdi varātu tikt transportleidzeklī ar jums. 
Putynu grypa aba formaluok avian influenza var inficēt i putynus, i zeideituojus.
Ir ziņuots par mozuok nakai tyukstūšu gadīņu cylvākim, tok daži nu tūs ir bejuši letali.
Leluokajā daļā ir īsaisteiti cylvāki, kas struodoj ar putynim, tok zynoms rysks pastuov ari putynu vāruotuojim.
Norvegejai tipiski stuovi fjordi i īlejis, kas pieški pasadūd augstam, vaira voi mozuok leidzonam plato.
Itūs plato bīži sauc par "vidde", kas nūzeimoj plašu, atvārtu telpu bez kūku, naīrūbežuotu plašumu.
Rugalannē i Agderā tūs parosti sauc par "hei", kas nūzeimoj bezkūku teireli, kū bīži kluoj vieršni.
Laduoji nav stabili, bet plyust lejā nu kolna. Tys izraiseis plaisys, spraugys, kuruos var aizsegt snīga tylti.
Lada olu sīnys i jumti var sabrukt i plaisys aizataiseit.
Laduoju molā miļzeigi bluči pleist, kreit zemē i, īspiejams, lāc voi rypoj tuoļuok nu molys.
Kolnu stacejuos turisma sezona maksimumu parosti sasnādz Indejis vosorā.
Tok zīmā tim ir cyta veida skaistums i šarms, partū ka daudzys kolnu stacejis sajam veseleigu snīga daudzumu i pīduovoj taidys aktivitatis kai sliepuošona i snovbords.
Tikai dažys aviosabīdreibys vys vēļ pīduovoj apbedeišonys beletu cenys, kas nadaudz samazynoj pādejuos šaļts bēru ceļuošonys izmoksys.
Aviokompanejis, kas tū pīduovoj, ir Air Canada, Delta Air Lines, Lufthansa liduojumim nu ASV i Kanadys i WestJet.
Vysūs gadīņūs jums ir juorezervej pa telefonu taišni caur aviokompaneju.
"Mums ir četrus mienešus vaca pele, kam niu nav, tok kuodreiz beja diabets," jis pībylda.
Dr. Ehuds Urs Dalhausijis Universitatis profesors Halifaksā Jaunskotejā i Kanadys Diabeta asociacejis kliniskuos i zynuotniskuos nūdalis prīkšsādātuojs breidynoj, ka pietejumi arviņ ir pošā suokumā.
Taipat kai nazkurī cyti eksperti, ari jis ir skeptisks par tū, voi diabets var byut uorstejams, pībylstūt, ka itī atkluojumi nav nūzeimeigi tim cylvākim, kurim jau ir pyrmuo tipa diabets.
Pyrmūdiņ Sāra Daniusa, kas ir Nobela literaturys komitejis pastuoveiguo sekretare Zvīdrejis akademejā, publiski radioprogramys laikā Sveriges Radio Zvīdrejā paziņuoja, ka komiteja nav spiejuse tīši sasazynuot ar Bobu Dilanu par 2016. goda Nobela premejis literaturā sajimšonu i puortraukuse sovus ceņtīņus ar jū sasazynuot.
Daniusa saceja: "Itūšaļt mes nadoram nikuo. Es asu zvanejuse i syutejuse e-postus juo tyvuokajim sadarbeibys partnerim i sajāmuse draudzeigys atbiļdis. Pagaidom ar tū piļneigi pīteik."
Pyrma tuo "Ring" izpylddirektors Džeimijs Siminofs atzeimuoja, ka uzjāmums suocēs ar tū, ka juo garažys veikalā nabeja dzieržams juo durovu zvons.
Jis saceja, ka jis izveiduoja Wi-Fi durovu zvonu.
Siminofs saceja, ka jūs puordūšonys ruodeituoji uzalobuoja piec pasaruodeišonys "Shark Tank" epizodē 2013. godā, kur šova paneļs atsasaceja finansēt jaunuzjāmumu.
2017. goda beiguos Simonofs pasaruodeja televizejis īsapierkšonys kanalā "QVC". 
"Ring" ari atrysynuoja tīsys pravu ar konkurejušū apsardzis uzjāmumu "ADT Corporation".
Koč ari izaver, ka vīna eksperimentaluo vakcina spiej samozynuot miersteibu nu Ebolys virusa, leidz šam nav skaidri pīruodeits, ka zuolis var paleidzēt asūšys infekcejis uorsteišonai.
Vīns antivīlu kokteiļs, "Zmapp", suokūtneji beja daudzsūlūšs itamā jūmā, tok oficialī pietejumi paruoda, ka smierts nūviersšonā tam ir mozuoks īgivums, nakai gaideits. 
"PALM" izmieginuojumā "Zmapp" kolpuoja kai kontrole, tys nūzeimoj, ka zynuotnīki tū izmontuoja kai bazis lineju i saleidzynuoja ar tū treis cytys uorstiešonys metodis. 
ASV Vyngruotuoju organizaceja atbolsta ASV Olimpiskuos komitejis viestuli i akceptej Olimpiskuos saimis absolūtū napīcīšameibu nūdrūsynuot drūsu vidi vysim sportistim.
Mes pīkreitam Olimpiskuos komitejis apgolvuojumam, ka myusu sportistu, klubu i tūs sporta veidu iņteresis var lobuok nūdrūsynuot, īmūt iz prīšku ar jāgpylnom izmaiņom myusu organizacejā, navys atceļūt sertifikatus.
ASV Vyngruotuoju organizaceja atbolsta naatkareigu izmekliešonu, kas varātu atkluot, kai ļaunpruoteiga izmontuošona, kū tik drūsmeigi ir aprakstejs izdzeivuojušais Lerijs Nasārs, tik ilgi varēja palikt napamaneita, i īkļaun vysys napīcīšamuos i atbylstūšuos izmainis.
ASV Vyngruotuoju organizacejai i Olimpiskajai komitejai ir vīns mierkis — padareit vyngruošonu i cytus sporta veidus piec īspiejis drūsuokus, kab sportisti varātu sekuot sovim sapynim drūsā, pozitivā i spieceigā vidē. 
Vysus 20. godu symta 60. godus Bžeziņskis struoduoja pi Džona F. Kenedija kai juo padūmnīks i piec tam Lindona B. Džonsona administracejā.
1976. goda atlasis laikā jis konsultēja Kārteru uorpolitikys vaicuojumūs, vāluok, nu 1977. leidz 1981. godam, beja Nacionaluos drūseibys padūmnīks (NSA), aizstuojūt Henriju Kisindžeru.
Kai NSA jis paleidzēja Kārteram diplomatiski kuortuot pasauļa vaicuojumus, pīmāram, Kempdeividys vīnuošonūs 1978. godā; ASV i Kīnys attīceibu normaliziešonu 20. gs. 70. godu beiguos; Iranys revoļuceju, kas nūvede pi Iranys kīlnīku krizis, 1979. godā; i Padūmu ībrukumu Afganistanā 1979. godā.
Kina, kurā pīsadola Raiens Goslings i Emma Stouna, sajēme nominacejis vysuos golvonajuos kategorejuos.
Goslings i Stouna sajēme nominacejis attīceigi kai lobuokais akters i aktrise.
Cytu nominaceju vydā beja Lobuokuo kina, Režisors, Kinematografeja, Kostimu dizains, Kinys montaža, Lobuokuo originalmuzyka, Produciešonys dizains, Skaņu montaža, Skaņu miksiešona i Originaluokais scenarejs.
Divys kinys dzīsmis "Nūsaklausiešona" ("Duraki, kuri sapņoj") i "Zvaigžņu piļsāta" sajēme nominacejis kai lobuokuos originaluos dzīsmis. Lionstage studeja sajēme 26 nominacejis —  vaira nakai sevkura cyta studeja.
Amerikys Savīnuotūs Vaļstu prezidents vālā svātdīnis vokorā ar presei sekretara starpnīceibu paziņuoja, ka ASV karaveiri pamess Sireju.
Paziņuojums izskanēja piec Trampa telefonsarunys ar Turcejis prezidentu Redžepu Tajipu Erdoganu.
Turceja ari puorjims sagiusteitū ISIS kaujinīku apsardzi, kurus, kai saceits paziņuojumā, Eiropys vaļstis ir atsasacejušys repatriēt.
Tys na viņ apstyprynoj, ka dažim dinozaurim beja spolvys, kas jau ir ploši izplateita teoreja, tok snādz informaceju, kuru fosilejis parosti navar, pīmāram, kruosu i treisdimensionalu izkuortuojumu.
. Zynuotnīki soka, ka ituo dzeivinīka apspolvuojums vierspusē beja kaštanu bryunumā ar buolu voi karotinoidu kruosu apakšā.
Itys atrodums ari snādz īskotu putynu spolvu evolucejā.
Tai kai ka dinozauru spolvom nav labi atteisteita kuota, kū sauc par "rachis", tok ir cytys spolvu īzeimis — pakuopis zori i ākeiši —, pietnīki ir secynuojuši, ka "rachis", īspiejams, atsateisteja vāluok evolucejis gaitā.
Spolvu struktura līcynoj, ka tuos natyka izmontuotys liduojumā, tok temperaturys reguliešonai voi attāluošonai. Pietnīki pījēme, ka, koč ari itei ir jauna dinozaura aste, paraugā ir radzams pīauguša eipatņa apspolvuojums, navys cuoļa pūkys.
Pietnīki pījēme, ka, koč ari itei ir jauna dinozaura aste, paraugā ir radzams pīauguša eipatņa apspolvuojums, navys cuoļa pūkys.
Vakar nu reita Gaziantepā Turcejā policejis golvonajā mītnē tyka izsprydzynuota automašyna, nūgalynojūt divus policistus i īvaiņojūt vairuok nakai divdesmit cylvāku.
Gubernatora birojs paziņuoja, ka deveņpadsmit nu īvaiņuotūs beja policisti.
Policeja saceja, ka itymā uzbrukumā jī tur aizdūmuos Daesh (ISIL) kaujinīkus.
Jī atkluoja, ka Saule dorbojās iz tūs pošu pamata pryncypu kai cytys zvaigznis: tyka atkluots, ka vysu zvaigžņu aktivitati sistemā darbynoj tūs spūžums i rotaceja i nikas vaira.
Spūžums i rotaceja teik izmontuoti kūpā, kab nūsaceitu zvaigznis Rosbija skaitli, kas ir saisteits ar plazmys plyusmu.
Kū mozuoks ir Rosbija skaitlis, tū mozuok zvaigzne ir aktiva attīceibā iz magnetiskajim apgrīzīnim.
Sova ceļuojuma laikā Ivasaki vairuokkuort tyka napatikšonuos.
Jū aplaupeja pirati, Tibetā jam uzbruka troks suņs, jis nūbāga nu lauleibu Nepalā i tyka arestāts Indejā.
802.11n standarts dorbojās gon iz 2,4 Ghz, gon 5,0 Ghz frekvencem.
Tys ļaun tai byut atpakaļ savīnuojamai ar 802.11a, 802.11b i 802.11g, ka bazis stacejai ir divi radio. 
802.11n uotrums ir īvāruojami leluoks nakai tuo prīkšguojiejim ar maksimalū teoretiskū caurlaidspieju 600Mbit/s.
Duvals, kurs ir preciejīs i kuram ir divi pīauguši bārni, naatstuoja iz Milleru lelu īspaidu, ar kuru stuosts beja saisteits.
Kod jis vaicuoja piec komentara, Millers saceja: "Maiks nūsaklauseišonys laikā runoj daudz.. Es gataviejūs, deļtam eisti nadzierdeju, kū jis saceja."
"Mes raudzeisim leidz 2020. godam samazynuot ūglekļa dioksida emisejis iz IKP vīneibu saleidzynuojumā ar 2005. goda leimini," saceja Hu.
Jis nanūsaceja samazynuojuma apmāru, sokūt, ka tī tiks veikti, bolstūtīs iz Kīnys ekonomikys rezultatim.
Hu mudynuoja jaunatteisteibys vaļstis "izavaireit nu vacuo īroduma, kod suokumā teik pīsuorņuots i vāluok sakūpts".
Jis pībylda, ka "jim gon navajadzātu lyugt uzajimt saisteibys, kurys puorsnādz jūs atteisteibys stadeju, atbiļdeibu i īspiejis".
Irakys izpietis grupa šudiņ 12 stuņdēs GTM prezentēja sovu ziņuojumu.
Tys breidynoj — nivīns navar garaņtēt, ka vīnolga kaida reiceiba Irakā itūšaļt apturēs sektantu karu, pīaugūšū vardarbeibu voi sleidiešonu iz haosu.
Ziņuojums suocēs ar lyugumu piec atkluotom debatem i vīnpruoteibys veiduošonys Amerikys Savīnuotajās Vaļstīs par politiku attīceibā iz Tyvajim Austrumim.
Ziņuojums ir cīši kritisks pret gondreiž kotru niulinejuos izpyldvarys politikys aspektu attīceibā iz Iraku i mudynoj nakavejūši maineit vierzīni.
Pyrmais nu 78 īsacejumu ir, ka leidz ituo goda beigom byutu juouzajam jaunuo diplomatiskuo iniciativa, kab nūdrūsynuotu Irakys rūbežys pret naideigu īsajaukšonūs i atjaunuotu diplomatiskuos attīceibys ar tuos kaimiņvaļstim.
Vakar Laplatā, piļsātā, kas atsarūn 50 kilometrus (31 jiudzi) nu Buenosairesys, pošreizejuo senatore i Argentinys pyrmuo lēdeja Kristina Fernandesa de Kiršnere paziņuoja par sovu kandidaturu prezidentis omotam.
Kiršneris kuņdze par sovu nūdūmu kandidēt iz prezidentis omotu paziņuoja Argentinys teatrī, tamā pošā vītā, kur jei 2005. godā suoce sovu Senata kampaņu kai Buenosairesys proviņcis delegacejis lūcekle.
Debatis izraiseja dūmstarpeibys par izdavumim paleidzeibys i atjaunuošonys dorbim piec vīsuļvātrys Katrina; kū daži fiskali koņservativī ir humoristiski nūsaukuši par "Buša Ņūorleanys darejumu".
Liberaļu kritika par rekonstrukcejis ceņtīnim ir vārsta iz rekonstrukcejis leiguma pīskieršonu Vašingtonys īkšejuom personom.
Vairuok nakai četri miļjoni cylvāku devēs iz Rūmu, kab apmaklātu bēris.
Cylvāku skaits kluotīnē beja tik lels, ka vysim nabeja vaireibys tikt leidz bērem Sv. Pītera laukumā.
Dažaiduos vītuos Rūmā tyka pastateiti leli televizejis ekrani, kab cylvāki varātu vāruot ceremoneju.
Daudzuos cytuos Italejis piļsātuos i cytuos pasauļa vaļstīs, eipaši Pūlejā, tyka pastateitys leidzeigys konstrukcejis, kurys vāruoja lels cylvāku skaits.
Viesturnīki ir kritiziejuši īprīkšejū FBI politiku par resursu fokusiešonu iz vīgli atrysynomom lītom, eipaši zagtu automašynu lītom, kab palelynuotu agentrys panuokumu leimini.
Kongress suoce finansēt vulgarismu iniciativu 2005. godā i nūruodeja, ka FBI ir vajadzeigi vysmoz 10 agenti pylngadeigūs pornografejis apkaruošonai.
Robins Jutapa dabuoja 70 sitīņus tikai ar 41 bumbu, truopūt 11 četrinīkus i 2 sešinīkus.
Videjuos kuortys sitieji Sačins Tendulkars i Rahuls Dravids paruodeja sevi labi un izveidoja symts partnereibys.
Tok piec kapteiņa vuortu zaudiejuma Indeja izdareja tikai 36 skriejīņus, zaudejūt 7 vuortus, kab pabeigtu pīguojīņu laiku.
ASV prezidents Džordžs V. Bušs 16. novembrī īsaroda Singapurā, suokūt nedeļu ilgu tūri Āzejā.
Jū satyka Singapurys vicepremjers Vongs Kans Sengs, i jī puorrunuoja tierdznīceibys i terorisma vaicuojumus ar Singapurys premjerministru Lī Hsien Longu.
Piec nedeļu ilgim zaudejumim vydstermiņa vieliešonuos Bušs pastuosteja auditorejai par tierdznīceibys paplašynuošonu Azejā.
Premjerministrs Stīvens Hārpers piec ūtardinis 25 minutu ilguos tikšonuos ar NDP vadeituoju Džeku Leitonu PMO ir pīkrits nūsyuteit vaļdeibys "Teira gaisa lykumu" izskateišonai vysu parteju komitejā pyrma ūtruo lasejuma.
Leitons tikšonuos laikā ar premjerministru beja lyudzs izdareit izmainis konservativūs vidis lykumprojektā, lyudzūt "ryupeigai i piļneibā puorraksteit" Konservativuos partejis vidis lykumprojektu.
Kūpš federaluo vaļdeiba īsasaisteja Mērsejis slimineicys finansiešonys puorjimšonā Devonportā, Tasmanejis štatā, štata vaļdeiba i daži federalī deputati ir kritiziejuši itū reiceibu kai triku federalūs vieliešonu īvodā, kas tiks izsludynuotys leidz novembram.
Tok premjerministrs Džons Hovards ir sacejs, ka itei reiceiba ir paradzāta tikai, kab pasorguotu slimineicys telpys, lai Tasmanejis vaļdeiba tūs skaitu nasamazynuotu, daškirūt kluot 45 miļjonus Australejis dolaru.
Saskaņā ar jaunuokū biļetenu jiurys leimiņa ruodejumi līcynuoja par cunami rasšonūs. Pi Pagopago i Niuis tyka registrāta konkreta cunami aktivitate.
Tongā nav ziņuots par lelim pūstejumim voi īvainuojumim, tok iz laiku tyka puortraukta elektroapguode, kas, kai ziņuots, naļuove Tongys varys īstuodem sajimt PTWC breidynuojumu par cunami.
Koč i breidynuojumi tyka atcalti, četrpadsmit Havaju solu školys, kas atsarūn pīkrastē voi tuos tyvumā, vysu trešdīni beja slāgtys.
ASV prezidents Džordžs V. Bušs atzineigi viertēja paziņuojumu.
Buša puorstuovs Gordons Džondro nūsauce Zīmeļkorejis sūlejumu par "lelu sūli ceļā iz mierki sasnīgt puorbaudomu Korejis pussolys denuklearizaceju".
Šudiņ Atlantejis okeanā izaveiduoja dasmytuo vuordā nūsauktuo Atlantejis vīsuļvātru sezonys vātra - subtropu vātra Džerijs.
Nacionalais Vīsuļvātru centrs (NHC) ziņoj, ka itūšaļt Džerijs naapdraud zemi.
ASV Inženeru korpuss paredz, ka 6 collys nūkrišņu daudzuma varātu puorraut īprīkš maituotūs dambus.
Deveitajā kvartalā, kur vīsuļvātrys Katrīna laikā beja plyudi pat 20 pādu augstumā, iudiņs niu ir vydukļa augstumā, partū ka tyvuokais dambs beja puorplyudynuots.
Iudiņs plyust puori dambam 100 pādu plotumā.
Commons administrators Adams Kjurdens, kod jis paguojušajā mienesī runuoja ar Wikinews, izsaceja naapmīrynuoteibu par izdziesšonu.
"Jis [Velss] mums maluoja jau nu poša suokuma. Pa pyrmam, reikojūtīs tai, it kai tys byutu juridisku īmaslu deļ. Pa ūtram, izalīkūt, ka jis klausuos myus, taišni leidz juo muokslys dziesšonai."
Sabīdreibys aizkaitynuojums veicynuoja niulinejūs ceņtīņus izstruoduot politiku attīceibā iz seksualu saturu vītnē, kura uzjam miļjonim atvārti licenzātu medeju.
Padareitais dorbs puorsvorā beja teoretisks, bet programa tyka raksteita, kab simulātu Strielnīka galaktikys nūvāruojumus.
Efektu, kū komanda meklieja, varātu izraiseit plyudmaiņu spāki storp galaktikys tymsū matereju i Pīna Ceļa tymsū matereju.
Taišni taipat kai Mieness īsadorboj iz Zemi, izraisūt plyudmainis, ari Pīna Ceļš īsadorboj iz Strielnīka galaktiku.
Zynuotnīki varēja secynuot, ka tymsuo matereja ītekmej cytys tymsuos materejis taipat kai parostuo matereja.
Itei teoreja soka, ka leluokuo daļa tymsuos materejis ap galaktiku atsarūn apleik galaktikai taidā kai halo i tei ir veiduota nu daudzu mozu daleņu.
Televizejis reportažuos radzams, ka nu ryupneicys īt bolti dyumi.
Vītejuos varys īstuodis breidynoj ryupneicys tyvumā asūšūs dzeivuotuojus palikt īšktelpuos, izslēgt gaisa kondicionātuojus i nadzert krana iudini.
Saskaņā ar Japanys kūdulenergejis agenturys saceitū ryupneicā ir identificāts radioaktivais cezijs i jods.
Varys īstuodis pīļaun, ka tys līcynoj, ka konteineri, kurūs atsaroda urana degvīla, varātu byut pleisuši i nu tūs nūteik nūplyude.
Dr. Tonijs Mols atkluoja pret zuolem eipaši rezistentu tuberkulozi (XDR-TB) Dīnvydāfrikys regionā Kvazulu-Natalā.
Intervejā jis saceja, ka jaunais variants ir "cīši satraucūšs cīši augstuo miersteibys leimiņa deļ".
Dr. Mols dūmoj, ka daži pacienti, īspiejams, ar slimeibu inficiejušīs slimineicā, i vysmoz diveji nu tūs ir slimneicys darbinīki.
Vīna goda laikā inficāta persona var inficēt 10 leidz 15 tyvus kontaktus.
Tok ruodīs, ka XDR-TB procents vysā tuberkulozis sliminīku grupā vys vēļ ir zams; 6000 nu kūpejūs 330 000 cylvāku, kas itūšaļt Dīnvydāfrikā ir inficāti.
Sateliti, kuru sevkurs svors puorsnēdza 1,000 muorcenis i kuri puorsavītuoja ar 17,500 miļom stuņdī, sasadyure 491 mili viers zemis.
Zynuotnīki saceja, ka sadursmis spruodzīņs beja miļzeigs.
Pagaidom jī vēļ tikai rauga nūteikt, cik lela beja sadursme, i kai tei ītekmēs Zemi.
ASV Aizsardzeibys departamenta Strategiskuo komanda izsekoj atlyuzys.
Grafiskuos analizis rezultati tiks publicēti publiskā sātyslopā.
Uorstei, kura struoduoja Pitsburgys Bārnu slimineicā Pensilvanejā, tyka izvierzeitys apsyudzeibys par slapkaveibu vaini pastyprynūšūs apstuokļūs piec tam, kod juos muote trešdiņ tyka atrosta myruse juos mašynys bagažnīkā, ziņoj Ohaio varys īstuodis.
29 godus vacuo Malara Balasubramaniana tyka atrosta Blūešā, Ohaio, prīškpiļsātā apmāram 15 jiudzis iz zīmeļu nu Sinsinati, guļūt iz zemis sūpluok ceļam T-kraklā i apakšveļā, kai ruodejuos, styprā medikamentozūs vīlu reibuma stuovūklī.
Jei policistim nūruodeja iz sovu malnū Oldsmobile Intrigue, kas beja 500 pādu attuolumā.
Tī jī atroda nadzeivu 53 godus vacū Saroji Balasubramanianu, kas beja puorkluota ar ašni nūzīstim dečim.
Policeja saceja, ka kermiņs tī atsarads apmāram dīnu.
Par pyrmajim saslimšonys gadīnim itamā sezonā tyka ziņuots juļa beiguos.
Slimeibu puornosoj cyukys, piec tam jei migrej iz cylvākim caur moskitim.
Uzlīsmuojums lics Indejis vaļdeibai veikt taidus pasuokumus kai cyuku givieju izvītuošona nūpītnuok skortajuos teritorejuos, tyukstūšom moskitu teiklu izplateišona i pesticidu izsmydzynuošona.
Vairuokus miļjonus encefalita vakcinu flakonu sūlejuse ari vaļdeiba, kas paleidzēs sagataveit veseleibys agenturys nuokušajam godam.
Plani par vakcinu pīguodi viesturē vysvaira skortajom teritorejom itūgod aizakavēja leidzekļu tryukuma i zamuos prioritatis, saleidzynojūt ar cytom slimeibom, deļ.
1956. godā Slanija puorsacēle iz Zvīdreju, kur treis godus vāluok suoce struoduot Zvīdrejis postā i palyka par tuo golvonū gravīri.
Jis izgataveja vaira kai 1000 postmarku Zvīdrejai i 28 cytom vaļstim.
Juo dorbus skaiteja par tik kvalitativim i detalizātim, ka jis ir vīns nu ratūs zynomūs vuordu storp filatelistim. Daži specializejās taišni juo dorbu kruošonā.
Juo 1000. postmarka beja breineiguo Davida Klekera Erenštrala "Zvīdrejis karaļu lelī varūņdorbi" 2000. godā, kas ir īkļauta Ginesa Pasauļa rekordu gruomotā.
Jis ari nūsadorbuoja ar banknošu graviešonu daudzom vaļstim, nasenejūs juo dorbu pīmāru vydā ir premjerministra portreti Kanadys jaunūs 5 i 100 dolaru banknošu prīškpusē.
Piec nagadejuma Gibsons tyka aizvasts iz slimineicu, bet dreiži piec tam nūmyra.
Kravys mašynys vadeituojs, kuram ir 64 godi, nagadejumā nav cīts.
Pats transportleidzeklis tamā pošā dīnā tyka aizvasts nu nagadejuma vītys apmāram 12 stuņdēs.
Persona, kas struoduoja garažā natuoli nu nagadejuma vītys, saceja: "Tī bārni gaideja, kab škārsuotu ceļu, i jī vysi klīdze i rauduoja."
Jī vysi nūbāga nu vītys, kur nūtyka nagadejums.
Cyti dorba kuorteibys vaicuojumi Bali īkļaun pasaulī atlykušūs mežu gluobšonu i tehnologeju kūplītuošonu, kab paleidzātu jaunatteisteibys vaļstim augt mozuok pīsuorņojūšā veidā.
ANO ari cer pabeigt fonda izveidi, kab paleidzātu vaļstim, kū ītekmiejuse globaluo sasiļšona, tikt golā ar tuos ītekmi.
Naudu varātu nūvierzeit plyudim drūsom sātom, lobuokai iudiņa apsaimnīkuošonai i ražys dažaiduošonai.
Fluka raksteja, ka dažu ceņtīni atturēt sīvītis nu runuošonys par sīvīšu veseleibu beja naveiksmeigi.
Jei tyka pi itaida secynuojuma piec daudzajim pozitivajim komentarim i pamudynuojumim, kū jai syuteja i sīvītis i veirīši, mudynojūt skaiteit kontracepcejis medikamentus par medicinisku napīcīšameibu.
Kod kaujis beidzēs, piec īvainuotūs nūguoduošonys slimineicā apmāram 40 nu puorejūs īslūdzeitūs palyka pogolmā i atsasaceja atsagrīzt sovuos kameruos.
Sarunu dalinīki raudzeja situaceju lobuot, tok īslūdzeitūs praseibys nav skaidrys.
Laikā nu 22 leidz 23 stuņdem pogolmā suocēs īslūdzeitūs izraiseits guņsgrāks.
Dreiži viņ pogolmā īsaroda ar aizsorgleidzeklim ekipāti policisti i ar osoru gazi īdzyna īslūdzeitūs styurī.
Guņsdziesieju gluobieju ekipažys guņsgrāku likvidēja 23.35.
Piec damba izceļšonys 1963. godā tyka apturāti sezonalī plyudi, kas cauri upei izplateja nūgulumus.
Itī nūgulumi beja vajadzeigi, kab izveiduotu smiļšu jūslys i pludmalis, kas kolpuoja kai sovvalis dzeivūtnis.
Tuo rezultatā pagaisušys divejis zyvu sugys i divejis cytys ir apdraudātys, īskaitūt Gila cypha.
Koč i iudiņa leimiņs piec plyudu pasaaugstynuos tik par puors pādom, omotpersonys cer, ka ar tū pītiks, kab atjaunuotu erodātuos smiļšu jūslys lejtecē.
Cunami breidynuojums nav izsludynuots, i saskaņā ar Džakartys ģeofizikys agenturu cunami breidynuojums natiks izsludynuots, partū ka zemistreice nasasnīdze 6,5 magnitudu praseibu.
Nasaverūt iz tū, ka cunami draudi napastuovēja, dzeivuotuoji kryta panikā i suoce pamest sovus uzjāmumus i sātys.
Koč i Vinfrija atsavodūt beja osoruos, jei lyka saprast sovim fanim, ka atsagrīzs.
"Ituos nabyus atvodys. Itys ir vīnys nūdalis gols i jaunys attaiseišona."
Namībejis prezidenta i parlamenta vieliešonu gola rezultati līcynoj, ka niulinejais prezidents Hifikepunje Pohamba ir puorvālāts ar lelu bolsu puorsvoru.
Voldūšuo parteja, Dīnvydrītumu Āfrikys Tautys organizaceja (SWAPO), ari parlamenta vieliešonuos saglobuoja vairuokumu.
Koalicejis i Afganistanys karaspāks puorsavītuoja itamā teritorejā, kab apsorguotu vītu, i, kab paleidzātu, ir nūsyuteitys cytys koalicejis lidmašynys.
Avareja nūtyka augstu kolnainā apvydā, i teik skaiteits, ka tei nūtykuse naideigys guņs rezultatā.
Ceņtīnim meklēt avarejis vītu traucej nalobi laikapstuokli i skorbs reljefs.
Medicinys lobdareibys organizaceja Mangola, "Uorsti bez rūbežu" i Pasauļa Veseleibys organizaceja nūruoda, ka tys ir vysleluokais uzlīsmuojums, kas registrāts vaļstī.
Organizacejis "Uorsti bez rūbežu" puorstuovs Ričards Vīrmans saceja: "Angola vierzuos iz sovu vysu laiku nalobuokū uzlīsmuojumu, i situaceja Angolā vys vēļ ir cīši naloba," jis saceja.
Spēlis suocēs 10 stuņdēs nu reita ar breineigu laiku, naskaitūt reita smolkū leiteņu, kas mudri nūsaskaidruoja, tei beja ideala dīna regbijam-7.
Turnira rezultativuokuo Dīnvydafrikys komanda suoce ar komfortablu uzvaru ar 26:00 pret turnira pīktū komandu Zambeju.
Koč i spēlē pret sovom dīnvydu muosom Dīnvydafrika izavēre izteikti īryusiejuse, turnira gaitā komandys snāgums vys uzalobuoja.
Jūs disciplinātuo aizsardzeiba, bumbys apstruodis prasmis i breineigais komandys dorbs ļuove jim izaceļt i paruodeja, ka itei ir komanda, kas juouzvar.
Amsterdamys piļsātys i Annys Frankys muzeja puorstuovi apgolvoj, ka kūks ir inficāts ar sieneiti i roda draudus sabīdreibys veseleibai, jī tū pamatoj ar nanūvieršomu kūka nūkrisšonys  risku.
Tū beja paradzāts nūcierst ūtardiņ, tok piec uorkuortys tīsys lāmuma tys tyka saglobuots.
Vysu olu īejis, kas tyka nūsauktys par "Septeņom muosom" ir vysmoz 100 leidz 250 metru (328 leidz 820 pādu) diametrā.
Infrasorkonī attāli paruoda, ka temperaturys svuorsteibys nu nakts i dīnys vysdreizuok nūruoda, ka tuos ir olys.
Tuos ir vāsuokys par apleicejū viersmu dīnā i syltuokys naktī.
"Tūs termiskuo uzvedeiba nav tik stabila kai Zemis lelajom olom, kuruos bīži teik uzturāta dīzgon namaineiga temperatura, tok tys atbylst dzilim caurumim zemē," saceja Glens Kušings nu Amerikys Savīnuotūs Vaļstu Geologejis dīnasta (USGS) Astrogeologejis grupys Zīmeļarizonys Universitatē, kas atsarūn Flagstafā, Arizonā.
Francejā bolsuošona tradicionali ir bejuse zamūs tehnologeju pīredze: vālātuoji nūsarūbežoj kabinē, īlīk konvertā izdrukuotu papeira lopu, kurā nūruodeits juo vālamais kandidats.
Piec tam kod darbinīki puorbauda vālātuoja ideņtitati, vālātuojs īmat konvertu bolsuošonys kastē i pasaroksta bolsuošonys sarokstā.
Francejis vieliešonu lykums vysai styngri kodificej procesu.
Kūpš 1988. goda bolsuošonys kastem juobyun caurspeideigom, kab vālātuoji i nūvārātuoji varātu redzēt, ka bolsuošonys suokumā nav nivīna konverta i ka cyti konverti nateik pīvīnuoti, izjamūt tūs, kas ir atbylstūši saskaiteiti i nūdūti vālātuojim.
Kandidati var nūsyuteit puorstuovus, kab tī radzātu kotru procesa daļu. Vokorā bolsus skaita breivpruoteigī styngrā uzraudzeibā, īvārojūt konkretys procedurys.
ASUS Eee PC, kas īprīkš tyka palaists vysā pasaulī izmoksu taupeišonys i funkcionalitates deļ, palyka par aktualu tematu 2007. goda Taipejis IT mienesī.
Tok portativūs datoru patārātuoju tiergs byus radikali daudzveideigs i mainejīs, kod Kīnys Republikys izpylddirektors Juaņs 2007. godā Taivanā ilgstpiejeigys atteisteibys bolvu pīškirs ASUS.
Stacejis škārsteikla vītne šovu aproksta kai "vacuos školys radejis teatri ar jaunu i brīsmeigu paviersīni!"
Pyrmajuos dīnuos šovs tyka ruodeits viņ ilgstūši asūšajā škārsteikla radejā TogiNet Radio, vītnē, kas koncentrejās iz sarunu radeju.
2015. goda beiguos TogiNet izveiduoja AstroNet radeju kai sovu papyldu staceju.
Šovā suokumā pīsadaleja vītejī Austrumteksasys amatīru bolsa akteri.
Kai ziņuots, plašuo laupeišona turpynuojuos vysu nakti, partū ka Biškekys īluos nabeja lykumsorgu.
Vīns nūvāruotuojs Biškeku apraksteja kai "anarhejis" stuovūklī sleigstūšu, kod cylvāku bandys klaiņuoja pa īlom i izlaupeja patiereņa preču veikalus.
Vairuoki Biškekys īdzeivuotuoji nalykumeibuos vaiņuoja protestātuojus nu dīnvydu.
Dīnvydafrikys Republika ir uzvariejuse "All blacks" (Jaunzelande) regbeja savīneibys "Tri Nations" mačā Karaliskajā Bafokengys stadionā Rustenburgā, Dīnvydafrikā.
Gola rezultats beja vīna punkta uzvara ar 21 pret 20, puortraucūt "All blacks" 15 uzvaru sereju.
"Springboks" komandai tys puortrauce pīcu spieļu zaudiejumu sereju.
Tys beja pādejais mačs deļ "All Blacks", kuri jau beja vinniejuši trofeju pyrma diveju nedeļu.
Serejis finala mačs nūtiks nuokušajā nedeļā Elisa parkā Johanesburgā, kod "Springboks" spēlēs ar Australeju.
Montanys rītumu daļu pyrmūdiņ 22.08 satrycynuoja mārana zemistreice.
ASV Geologejis dīnasts (USGS) i tuo Nacionalais zemistreiču informacejis centrs nav sajiems tiuleitiejus ziņuojumus par pūstejumim.
Zemistreicis centrs beja apmāram 20 km (15 jiudzis) iz zīmeļaustrumu nu Dilonys i apmāram 65 km (40 jiudzis) iz dīnvydu nu Butis.
Ir apstyprynuots, ka cylvākim letals putynu gripys paveids H5N1 inficiejs beigtu sovvalis peili, kas pyrmūdiņ atrosta pūrā natuoli nu Lionys Francejis austrumūs.
Franceja ir septeituo vaļsts Eiropys Savīneibā, kas cīš nu ituo virusa; piec Austrejis, Vuocejis, Slovenejis, Bulgarejis, Grīkejis i Italejis.
Aizdūmeigi H5N1 gadīni Horvatejā i Danejā palīk naapstyprynuoti.
Čambers beja īsyudzejs Dīvu par "plaši izplateitu smierti, iznycynuošonu i miļjonim miļjonu Zemis īdzeivuotuoju teroriziešanu".
Čambers, agnostikis, apgolvoj, ka juo praseiba ir "vīglpruoteiga" i "sevkurs var īsyudzēt sevkuru".
Kamila Sen-Sansa franču operā prezentāaiīs stuosts ir par muokslinīku, "kura dzeive ir atkareiga nu mīlesteibys iz narkotikom i Japanu".
Rezultatā izpiļdeituoji peipej kanapu smieķus iz skotivis, i pats teatris mudynoj skateituojus pīsavīnuot.
Bejušais Puorstuovu palatys spikers Ņūts Gingrihs, Teksasys gubernators Riks Perijs i kongresmene Mišela Bahmane īsarynduoja attīceigi catūrtajā, pīktajā i sastajā vītā.
Piec rezultatu paziņuošonys Gingrihs izslavēja Santorumu, tok izsaceja borgus vuordus Romnijam, kura vuordā Aiovys štatā pret Gingrihu tyka ruodeitys nagativys kampanis reklamys.
Perijs paziņuoja, ka "atsagrīzs Teksasā, lai nūviertātu ituo vokora prīškvieliešonu sapuļcis rezultatus, nūsaceitu, voi maņ ir ceļš iz prīkšu itamuos saceikstēs", tok vāluok saceja, ka paliks saceņseibuos i startēs 21. janvara prīškvieliešonuos Dīnvydkarolinā.
Bahmane, kura augustā uzvarēja Eimsa Strova aptaujā, nūlēme izbeigt sovu kampaņu.
Fotografs tyka nūguoduots Ronalda Reigana UCLA medicinys centrā, kur jis piec tuo nūmyra.
Teik ziņuots, ka jam beja puori 20 godim. Paziņuojumā Bībers saceja, ka "cikom es nabeju kluot i naasmu tīši īsaisteits itymā tragiskajā nagadejumā, munys dūmys i lyugšonys ir kūpā ar upera saimi".
Izklaidis ziņu vītne TMZ saprūt, ka fotografs apturēja sovu transportleidzekli Sepulvedys buļvara ūtrā pusē i raudzeja nūfotografēt policejis pīturu pyrma tuo, kai škārsuot ceļu, i turpynuoja ceļu, mudynojūt Kalifornejis šosejis patrulis policistu, kas veice satiksmis apturiešonu, likt jam atsagrīzt atpakaļ divreiz.
Piec policejis dūmu, fotografu nūtrīkušuo transportleidzekļa vadeituojam, vystycamuok, natiks izvierzeita kriminallīta.
Tai kai dīnā ir daīmamys tik ostoņpadsmit medalis, daudzys vaļsts nav variejušys tikt iz gūda pjedestala.
Tūs vydā ir Nīderlande, Annai Johemsenai vakar Super G īskaitē īsaryndojūt deveitajā vītā, bet Sūmeja ar Katju Sārinenu tymā pat disciplinā īsarynduoja dasmytajā vītā.
Australīts Mičels Gerlijs Super G īskaitē veirīšim palyka vīnpadsmytais. Čehejis konkurents Oldrihs Jelineks Super G disciplinā finišēja sešpadsmytajā vītā.
Arlijs Velaskess nu Meksikys Super G disciplinā finišēja pīcpadsmytajā vītā veirīšu storpā. Jaunzelandīts Ādams Hols Super G disciplinā īsarynduoja deveitajā vītā veirīšu storpā.
Pūlejis vuojredzeigūs sliepuotuojs Macejs Krezels i gide Anna Ogaržinska Super G disciplinā finišēja treispadsmytī. Dīnvydkorejis sliepuotuojs Jongs Seorks Parks Super G disciplinā ījēme divdesmit catūrtū vītu veirīšu storpā.
ANO mīra uzturātuoji, kuri īsaroda Haiti piec 2010. goda zemistreicis, teik vaiņuoti slimeibys izplateibā, kas suocēs natuoli nu karaspāka nūmetnis.
Saskaņā ar tīsu atkrytumi nu ANO nūmetnis natyka sanitari pareizi apstruoduoti, ļaunūt bakterejom tikt Artibonitys upis pītakā, kas ir vīna nu leluokajom Haiti.
Pyrma karaspāka īsarasšonys, Haiti kūpš 1800. goda nabeja sasaskuoruse ar problemom, kas saisteitys ar itū slimeibu.
Haiti Taisneiguma i Demokratejis instituts ir atsasaucs iz naatkareigim pietejumim, kas līcynoj, ka Nepalys ANO mīra uzturiešonys bataljons naapzynuoti ir atness itū slimeibu iz Haiti.
Daniele Lenteina, ANO eksperte slimeibuos, ir nūruodejuse, ka slimeibys uzlīsmuojumu vysdreizuok izraiseja mīra uzturātuoji. 
Hamiltons apstyprynuoja, ka Hovarda Universitatis slimineicā pacientu uzjēme stabilā stuovūklī.
Pacients beja bejs Nigerejā, kur ir bejuši daži Ebolys virusa gadīni.
Slimineicā ir īvāruots infekcejis kontrolis protokols, tuotymā skaitā ari pacienta atdaleišona nu cytu, lai nūvārstu īspiejamu cytu inficiešonūs.
Pyrma "Simpsonim" Saimons beja struoduojs vairuokūs šovūs vysaidūs omotūs.
Ostoņdasmytajūs godūs jis struoduoja pi taidim serialim kai "Taxi", "Cheers" i "The Tracy Ullman Show".
1989. godā jis paleidzēja izveiduot "Simpsonus" kūpā ar Brūksu i Greningu i beja atbiļdeigs par seriala pyrmuos raksteituoju komandys nūleigšonu. 
Nasaverūt iz tū, ka jis pamete serialu 1993. godā, jis saglobuoja izpiļdproducenta titulu i kotru sezonu turpynuoja sajimt desmitim miļjonu dolaru lelus honorarus.
Īprīšk Kīnys ziņu agentura Xinhua ziņuoja par lidmašynys nūzagšonu.
Piec tuo vāluokūs ziņuojumūs tyka saceits, ka lidmašyna sajāmuse bumbys sprydzymuošonys draudus i tyka nūvierzeita atpakaļ iz Afganistanu, nūsalaižūt Kandaharā.
Pyrmī ziņuojumi līcynoj, ka lidmašyna tyka nūvierzeita atpakaļ iz Afganistanu piec tuo, kod tai naļuove reikuot uorkuortys nūsasiesšonu Ūrumči.
Aviacejis nagadejumi ir izplateiti Iranā, kurys flote ir nūvacuojuse i teik švaki uzturāta gon civilom, gon militarom operacejom.
Storptautiskuos sankcejis nūzeimoj, ka jaunys lidmašynys nadreikst īsaguoduot.
Ituos nedelis suokumā policejis helikoptera avarejā būjā guoja treis cylvāki, vēļ treis tyka īvaiņuoti.
Paguojušā mienesī Irana pīdzeivuoja leluokū aviokatastrofu pādejūs godu laikā, kod avarēja lidmašyna, kas liduoja iz Armeneju, būjā guoja 168 tamā asūšī cilvāki.
Tymā pat mienesī cyta lidmašyna nūbrauce nu skrejceļa Mašhadā i īsatrīce sīnā, nūgalynojūt septeņpadsmit cylvākus.
"Aerosmith" ir atcāluši atlykušūs koncertus sovā turnejā.
Rokgrupai leidz 16. septembram beja paradzāta turneja pa ASV i Kanadu.
Jī ir atcāluši turneju, deļtam ka solists Stīvens Tailers sasavaiņuoja, kod 5. augustā uzastuojūt nūkryta nu skotivis.
Marejs pyrmū setu zaudēja ar naizškiertu rezultatu piec tuo, kod obi veirīši nūturēja kotru servi setā.
Del Potro beja agrs puorsvors ūtrajā setā, tok ari tam beja vajadzeigs naizškierts breiks piec rezultata 6:6 .
Potro itamā šaļtī uorstēja placu, tok jam izadeve atsagrīzt spēlē.
Programa suocēs 20.30 piec vītejuo laika (15.00 UTC).
Slovani dzīduotuoji vysā vaļstī pasnīdze bhadžanys aba goreiguos dzīsmis Šrī Šjama kuojom.
Vokoru suoce dzīduotuoja Sandžu Šarma, kurai sekuoja Jai Shankar Choudhary, pīduovuoja ari chhappan bhog bhajan. Jū pavadeja dzīduotuojs Raju Khandelwal.
Piec tuo Lakkha Singh puorjēme vadeibu bhadžanu dzīduošonā.
Baba Shyam tyka pasnīgti 108 Chhappan Bhog škeivi (hinduismā 56 vysaidi ādami prīkšmati, pīmāram, soldonumi, augli, rīksti, iedīni utt., kas teik pīduovuoti dīveibai).
Lakkha Singh prezentēja ari chhappan bhog bhajan. Jū pavadeja dzīduotuojs Raju Khandelwal.
Catūrtdīnis Tokejis spieļu šova golvonajā prezentacejā Nintendo prezidents Satoru Ivata atkluoja konsolis dizainu uzjāmuma jaunajai Nintendo Revolution konsolei.
Kontrolers, kas atguodynoj televizora tuolvadeibys puļti, izmontoj div sensorus, kas nūvītuoti lītuotuoja televizora tyvumā, lai trangulātu tuo poziceju treisdimeņseju telpā.
Tys ļaus spālātuojim kontrolēt darbeibys i kusteibys videospēlēs, puorvītojūt īreici pa gaisu.
Džankarlo Fizikella zaudēja kontroli puor sovu mašynu i saceņseibys beidze pavysam mudri piec starta.
Juo komandys bīdrs Fernando Alonso beja vadeibā gondreiž vysu saceņseibu daļu, tok beidze tuos izreiz piec pitstopa, īspiejams, deļtuo, ka beja švaki saspīsts lobais prīškejais skrytuļs.
Mihaels Šumahers saceikstis beidze nailgi piec Alonso, deļtam ka daudzūs saceikšu laikā tyka būjuota bolsta īkuorta.
"Jei ir cīši jauka i dzīd ari dīzgon labi," jis saceja saskaņā ar presis konferencis transkriptu.
Es beju aizkustynuots kotru reizi, kod mieginuojom itū, nu vysys sirds.
Apmāram 3 minutis piec palaisšonys borta kamera ruodeja, ka nu degvīlys tvertnis atsadola daudz izolacejis putu gobolu.
Tok nateik skaiteits, ka tī byutu nūdarejuši koč kaidus būjuojumus kuģam.
NASA kuģa programys vadeituojs N. Veins Heils jaunuokais saceja, ka putys nūkrytušys "piec laika, par kuru mes asam uzatraukuši".
Piec pīcu minutu displejā viejs suoc palikt stypruoks, apmāram piec minutis viejs sasnādz 70 km/h... Tod suocās leits, bet tik styprs i tik lels, ka syt kai ar odotu pa uodu, piec tam nu dabasu kreit krusa, cylvāki kreit panikā i klīdz, i skrīn vīns ūtram puori.
Es pagaisynuoju sovu muosu i juos draugu, i munā ceļā beja divi invalidi rateņkrāslūs, cyvlāki vīnkuorši lāc puori i stum jūs," stuosteja Armands Versače.
NHK ari ziņuoja, ka Kašivazaki Karivas atomelektrostaceja Niigatys prefekturā dorbuojuos normali.
Uzjāmums "Hokuriku Electric Power Co." ziņuoja, ka zemistreice nav izraisejuse nikaidys sakys i ka Šikys atomelektrostacejis 1. i 2. reaktori tyka slāgti.
Teik ziņuots, ka aptuveni 9400 sātu regionā ir bez iudiņa i apmāram 100 bez elektreibys.
Būjuoti daži celi, skortajūs apgobolūs puortraukta dzeļžaceļa satiksme, i Noto lidūsta Išikavys prefekturā vys vēļ ir slāgta.
Vīns spridzeklis eksplodēja pi generalgubernatora biroja.
Divu stuņžu laikā pi vaļdeibys ākom eksplodēja vēļ treis bumbys.
Dažūs ziņuojumūs būjāguojušūs skaits ir ostoni, i oficialī ziņuojumi apstyprynoj, ka leidz 30 cylvāku tyka īvaiņuoti; bet galeigī skaitli vēļ nav zynomi.
Gon cianskuobe, gon melamins tyka atrosts urina paraugūs sātys dzeivinīkim, kuri nūmyra piec pīsuorņuotys sātys dzeivinīku bareibys lītuošonys.
Obi savīnuojumi reagej vīns ar ūtru, veidojūt kristalus, kas var blokēt nīru darbeibu, saceja universitatis pietnīki.
Pietnīki nūvāruoja kristalus, kas veidojās kaču urinā, pīvīnojūt melaminu i cianskuobi.
Itūs kristalu sastuovs atbylst tim, kas atrūnami slymūs sātys dzeivinīku urinā, saleidzynojūt ar infrasorkonū spektroskopeju (FTIR).
Es nazynu, voi jius tū saprūtat voi nā, bet leluokuo daļa preču nu Centralamerikys īguoja itamā vaļstī bez muitys nūdūkļa.
Tok ostoņdesmit procentu myusu preču tyka aplykti ar tarifim Centralamerikys vaļstīs. Mes izaturim pret jums.
Tys maņ nasalyka jiedzeigi; tys nūteikti nabeja gūdeigi.
Vyss, kū es soku cylvākim, ir tys, ka jius izaturit pret mums tai, kai mes izaturim pret jums.
Kalifornejis gubernators Arnolds Švarcenegers paraksteja lykumu, kas aizlīdz vardarbeigu videospieļu puordūšonu voi nūmu napylngadeigajim.
Lykumprojekts paradz, ka Kalifornejis štatā puordūtuos vardarbeiguos vidoeospēlis ir juomarkej ar uzleimi ar uzrokstu "18" i tūs puordūšona napylngadeigai personai ir struopejama ar naudys struopi 1000 dolaru apmārā par kotru puorkuopumu.
Vaļsts apsyudzeibys direktors Keirs Stārmers QC šūreit snēdze paziņuojumu, paziņojūt par kriminalvojuošonu gon pret Hūni, gon pret Preisu.
Hūne ir atsakuops nu omota, i jū Ministru kabinetā nūmaineis parlamenta deputats Eds Deivijs. Paradzams, ka deputats Normans Lembs ījims Deivija atbreivuotū biznesa ministra omotu.
Planavuots, ka Hūne i Praiss stuosīs Vestminsterys mīrtīsys prīškā 16. februarī.
Būjā guojušī beja Nikolass Aldens (25) i Zaharijs Kadebeks (21). Kadebeks beja šofers.
Edgaram Vegijam beja rūkys i žūkļa īvaiņuojumi, tok Kristoferam Šneideram beja napīcīšama sejis rekonstruktivuo operaceja.
Uka īrūcs nanūstruoduoja, kod jis tiemieja iz pīktuo veirīša golvu. Šneideram ir pastuoveigys suopis, vīnys acs oklums, tryukst golvyskausa dalis i ir ar titana paleidzeibu puorbyuvāta seja.
Šneiders līcynuoja, izmontojūt videosaiti nu USAF bazis sovā dzimtenē.
Piec trešdīnis nūtykuma Karpanedo čempionatā pīsadaleja divūs individualajūs braucīņūs.
Kai pyrmajā jei pīsadaleja slalomā, kur jei pyrmajā braucīnī nafinišēja. 36 nu 116 konkurentim itamuos saceņseibuos uzruodeja taidu pošu rezultatu.
Juos ūtrajuos saceikstēs, lelajā slalomā, jei sasnīdze dasmytū vītu sīvīšu grupā ar kūpejū braukšonys laiku 4:41.30, 2:11.60 minutis lānuok nakai pyrmū vītu sasnīgušuo austrīte Klaudija Lēša i 1:09,02 lānuoka nakai deveituos vītys finišātuoja Geņgi Dani nu Ungarejis.
Sīvīšu grupā četrys sliepuotuojis napabeidze sovus braucīņus, i 45 nu kūpskaitā 117 milzu slaloma sliepuotuojom  natyka saceņseibuos.
Madhja Pradešys policeja dabuoja atpakaļ nūzagtū kliepa datoru i mobilū telefonu.
Generalinspektora vītnīks D.K. Arja saceja: "Mes asam arestiejuši pīcys personys, kurys izvaruoja šveicīt,i i dabuojuši atpakaļ juos mobilū i kliepa datoru."
Apsyudzātī ir saukti par Baba Kandžaru, Buta Kandžaru, Rampro Kandžaru, Gaza Kandžaru i Višnu Kandžaru.
Policejis uzraugs Čandra Šekhars Solanki saceja, ka apsyudzātī tīsā īsaroda ar aizkluotom sejom.
Koč tod, ka mašyna īsatrīce sātā, tamā atsaroda treis cylvāki, nivīns nu jūs nacīte.
Tok šoferam beja nūpītnys golvys traumys.
Ceļš, iz kura nūtyka avareja, iz laiku beja slāgts, cikom operativī dīnasti atbreivuoja vadeituoju nu sorkonuos Audi TT mašynys.
Nu suokuma jū hospitalizēja Džeimsa Pedžeta slimineicā Greitjarmutys štatā.
Piec tam jis tyka puorvītuots iz Adenbrukys slimineicu Kembridžā.
Kūpš tuo laika Adekoja atsarūn Edinburgys šerifa tīsā, apsyudzāta sova dāla slepkaveibā.
Jei atsarūn apcītynuojumā, gaidūt apsyudzeibu i tīsys procesu, tok vysi oculīcinīku pīruodejumi var tikt samaituoti, deļtam ka juos attāls ir plaši publicāts.
Tei ir izplateita prakse cytur Apvīnuotajā Karalistē, tok Skotejis tīsu sistema dorbojās cytaiži, i tīsys ir skaitejušys, ka fotoattālu publiciešona var kaitēt.
Profesore Pamela Fergusone nu Dandī universitatis atzeimoj, ka "žurnalisti, publicejūt aizdūmuos turamūs fotoattālus i tt., īt pa beistamu ceļu".
"Krūņa ofiss", kas kūpumā ir atbiļdeigs par kriminalvojuošonu, žurnalistim ir nūruodejs, ka turpmuoki komentari natiks snāgti vysmoz leidz apsyudzeibys izvierzeišonai. 
Dokuments saskaņā ar informacejis nūpludynuošonu atsatīks iz streidu par rūbežom, kū Palestina grib, pamatojūt tū iz rūbežom pyrma 1967. goda Tyvūs Austrumu kara.
Cytys apsprīstuos temys, kai ziņuots, īkļaun tūpūšū Jeruzalemis vaļsti, kas ir svāta obom tautom, i Jordanejis īlejis vaicuojumu.
Izraela pīprosa pastuoveigu militarū kluotbyutni īlejā desmit godus piec leiguma paraksteišonys, tok Palestina pīkreit atstuot itaidu kluotbyutni tikai iz pīcim godim.
Suovieji papyldu kaitiekļu kontrolis izmieginuojumā beja styngri juouzrauga mežsorgim, deļtam ka mieginuojumu uzraudzeja i tuo efektivitati piec tuo nūviertēja.
Sadarbeibā ar NPWS i Australejis Sporta suovieju asociaceju (NSW) Sporting Shooters Association medeibu programā tyka pījimti dorbā kvalificāti breivpruoteigī.
Saskaņā ar NPWS Parka aizsardzeibys i montuojuma direktora pīnuokumu izpiļdeituoja Mika O`Flina saceitū četri suovieji, kas atlaseiti pyrmajai saušonys operacejai, sajēme vysaptverūšys drūseibys i apvuiceibys instrukcejis.
Martelejs vakar nūdeve zvārastu jaunajā Pagaidu vieliešonu padūmē (CEP), kurā ir deveņi lūcekli.
Tei ir Marteleja pīktuo Pagaidu vieliešonu padūme četru godu laikā.
Paguojušā mienesī prezidenta komiseja īsaceja īprīkšejuos Pagaidu vieliešonu padūmis atsakuopšonu kai daļu nu pasuokumu kūpuma, lai vierzeitu vaļsti iz jaunom vieliešonom.
Komiseja beja Marteleja atbiļde iz plašim pret režimu vārstim protestim, kas suocēs oktobrī.
Cytu reizi vardarbeigūs protestus izraiseja naspieja sareikuot vieliešonys, nu kurūs dažys beja paradzātys kūpš 2011. goda.
Ir ziņuots par aptuveni 60 iPod puorkarsšonys gadīnim, kū izraiseja napareiza darbeiba, kūpumā izraisūt sešus guņsgrākus i četrim cylākim — nalelus apdagumus.
Japanys Ekonomikys, tierdznīceibys i ryupnīceibys ministreja (METI) paziņuoja, ka tei ir zynuojuse par 27 nagadejumim saisteibā ar īreicem.
Paguojušajā nedeļā METI paziņuoja, ka Apple tū ir informiejuse par 34 papyldu puorkarsšonys gadīnim, kurus uzjāmums nūsauce par "nanūpītnim".
Ministreja atsaceja, nūsaucūt Apple ziņuojuma atlikšonu par "patīsi nūžāluojamu".
Zemistreice satrycynuoja Marianu 07.19 nu reita piec vītejuo laika (21.19. GMT pīktdiņ).
Zīmeļu Marianys Uorkuortys situaceju vadeibys birojs paziņuoja, ka vaļstī nav sajimti ziņuojumi par kaitiejumu.
Ari Klusuo okeana Cunami breidynuojumu centrs saceja, ka  cunami pazeimu nav bejs.
Bejušais filipīnīšu policists ir aizturiejs Honkongys turistus, nūzūgūt jūs autobusu Manilā — Filipinu golvyspiļsātā.
Rolando Mendoza iz turistim suove ar sovu M16 blisi.
Vairuoki aizturātī tyka izgluobti, i leidz šam vysmoz seši ir atzeiti par myrušim.
Sešus aizturātūs, tymā skaitā ari bārnus i vacus cylvākus, palaide vaļā agruok, taipat i filipinīšu fotografus.
Fotografi piečuok aizjēme vacys kuņdzeitis vītu, deļtam ka jai vajadzēja apmeklēt lobīreiceibys. Mendozu nūsuove.
Liginss sekuoja sova tāva pāduos i suoce karjeru medicinā.
Jis vuicejuos par dzemdeibu specialistu i suoce struoduot Oklendys Nacionalajā sīvīšu slimineicā 1959. godā.
Cikom jis struoduoja slimineicā, Liginss suoce izmeklēt prīšklaiceigys dzemdeibys sovā breivajā laikā.
Juo pietejumi paruodeja — ka tyktu īvadeits hormons, tys padareitu mudruoku bārna plaušu nūbrīsšonu.
Siņhua ziņuoja, ka vaļdeibys izmaklātuoji trešdiņ atdabuojuši div "malnuos kastis" liduojuma registratorus.
Lunu gūdynuoja arī ceikstūņu bīdri.
Tomijs Drīmers saceja: "Luna beja pyrmuo ekstrēma karalīne. Muna pyrmuo menedžere. Luna nūmyra div mienešu naktī. Dīzgon unikalā, taipat kai jei. Spieceiga sīvīte."
Dastins "Goldasts" Ranels komentēja, ka "Luna beja tikpat troka cik es... Varbyut pat vairuok... Mīļoju jū, i maņ juos datryuks.. Carams, ka niu jei ir lobuokā vītā".
Nu 1400 cylvāku, kas aptaujuoti pyrma 2010. goda federalūs vieliešonu, tūs cylvāku skaits, kuri ībylst par Australejis kliušonu par republiku, kūpš 2008. goda ir pīaudzs par 8 procentim.
Pagaidu premjerministre Džūlija Gilarda 2010. goda federalūs vieliešonu kampanis laikā apgolvuoja, ka, piec juos dūmu, Australejai juokliust par republiku karalīnis Elizabetis II vaļdeišonys beiguos. 
34 procenti aptaujuotūs pīkreit itam vīdūkļam, grybūt, lai karalīne Elizabete II byutu Australejis pādejais monarhs.
Aptaujis galejeibuos 29 procenti aptaujuotūs skaita, ka Australejai piec īspiejis mudruok ir juokliust par republiku, tok 31 procents skaita, ka Australejai nikod navajadzātu kliut par republiku.
Olimpiskūs spieļu zalta medaļnīkam Sadraudzeibys spēlēs beja juopeļd 100 i 200 m breivajā stylā i treis stafetēs, tok juo syudzeibu deļ juo fiziskuo sagataveiteiba ir radejuse švuorbys.
Jis nav variejs lītuot zuolis, kas vajadzeigys, lai varātu puorvarēt suopis, deļtam ka tuos ir aizlīgtys spēlēs.
Kērtiss Kūpers, matematikis i datorzynuotņu profesors Centralajā Misuri štata universitatē, 25. janvarī ir atkluojs leidz šam leluokū zynomū pyrmskaitli.
Leidz februara suokumam  vairuoki cylvāki apstyprynuoja atkluojumu, izmontojūt vysaidu aparaturu i programaturu, i tys tyka paziņuots ūtardiņ.
Īspiejams, kometys ir bejušys iudiņa pīguodis olūts Zemei kūpā ar organiskajom vīlom, kas var veiduot ūlboltumvīlys i uzturēt dzeiveibu.
Zynuotnīki cerej saprast, kai veidojās planetys, eipaši, kai veiduojuos Zeme, deļtam ka kometys jau seņ sasadyure ar Zemi.
53 godus vacais Kuomo gubernatora pīnuokumus suoce ituo goda suokumā i paguojušā mienesī paraksteja lykumprojektu, kas legalizej vīndzymuma lauleibys.
Jis ituos baumys nūsauce par "politisku pļuopuošonu i glupeibom".
Skaita, ka jis kandidēs iz prezidenta omotu 2016. godā.
NextGen ir sistema, kas, piec FAA dūmu, ļautu lidmašynom liduot eisuokūs maršrutūs i kotru godu ītaupeit miļjonim galonu degvīlys i samazynuot ūglekļa emisejis.
Tys izmontoj iz satelitim baļsteitu tehnologeju pretstotā vacuokom iz zemis radarim baļsteitom tehnologejom, lai gaisa satiksmis dispečeri varātu precizuok nūsaceit gaisa kuģus i snēgt pilotim precizuoku informaceju.
Papyldu transports nateik davīnuots, vierszemis viļcīni napīstuos Vemblijā, iz zemis nav daīmamys automašynu stuovvītys i stuoviešonys voi braukšonys īspiejis.
Bažys par transporta tryukumu radeja īspieju, ka spēli vajadzēs pīspīdu kuortā pavadeit aiz slāgtu durovu bez komandys atbaļsteituoju.
Pietejumā, kas catūrtdiņ publicāts žurnalā "Science", ziņuots par jaunys putynu sugys veiduošonūs Ekvadorys Galapagu soluos.
Pietnīki nu Prinstonys universitatis ASV i Upsolys universitatis Zvīdrejā ziņuoja, ka jaunuos sugys atsateistejušys tikai div paaudzēs, koč tyka skaiteits, ka itys process praseis daudz ilguoku laiku, deļtam ka sovā storpā krystojās endemiskuo Darvina žubeite, Geospiza fortes, i imigrantu kaktusžubeite, Geospiza conirostris.
Zaltu var apstruoduot vysaiduos formuos. Tū var sarullēt mozuos formuos.
Tū var izviļkt par pluonu steipli, kuru var saveit i peit. Tū var sapluokšt voi sarullēt lūksnēs.
Tū var izgataveit cīši pluonu i pīleimēt pi cyta metala. Tū var izgataveit tik pluonu, ka cytu reizi tū izmontuoja, kab dekorātu ar rūkom gleznuotus attālus gruomotuos, kuruos sauc par "izgaismuotim manuskriptim".
Tū sauc par kimiskuos vīlys pH. Jius varit izveiduot indikatoru, izmontojūt sorkonūs kuopustu sulu.
Kuopustu sula maina kruosu atkareibā nu tuo, cik skuoba voi baziska (suormaina) ir kimiskuo vīla.
PH leimini nūruoda iudiņraža (H i pH) jonu daudzums puorbaudeitajā kimiskajā vīlā.
Iudiņraža joni ir protoni, kurim ir atdaleiti elektroni (deļtuo ka iudiņraža atomi sastuov nu vīna protona i vīna elektrona).
Samaisit obus sausūs puļverus kūpā i piec tuo ar teirom, mytrom rūkom samīdzit tūs bumbeņā.
Mytrums iz jyusu rūku reagēs ar uorejim sluonim, tys radeis jūceigu sajiutu i veiduos taidu kai apvolku.
Harapys i Mohendžodaro piļsātuos gondreiž kotrā sātā beja skolojamuo tualete, kas davīnuota sarežgeitai kanalizacejis sistemai.
Nūtakiudiņu sistemu palīki ir atrosti Minojis piļsātu Krētys i Santorini sātuos Grīkejā.
Tualetis beja ari Senejā Egiptē, Persejā i Kīnā. Rūmīšu civilizacejā tualetis cytu reizi beja daļa nu publiskom piertim, kur veirīši i sīvītis atsaroda kūpā jauktā sabīdreibā.
Kod zvonit kaidam, kas atsarūn tyukstūšom jiudžu attuolumā, jius izmontojat satelitu.
Kosmosā asūšais satelits sajam zvonu i piec tuo gondreiž izreiz atspīgeļoj tū atpakaļ.
Satelits tyka nūsyuteits kosmosā ar raketi. Zynuotnīki izmontoj teleskopus kosmosā, deļtam ka Zemis atmosfera izkrūpļoj daļu myusu gaismys i radzameibys.
Lai kosmosā aizguoduotu satelitu voi teleskopu, ir vajadzeiga miļzeiga rakete, kurys augstums puorsnādz 100 pādu.
Skrytuļs ir mainejs pasauli natycamūs veidūs. Leluokais, kū skrytuļs myusu lobā ir izdarejs, ir daudz vīnkuoršuoka i uotruoka transportiešona.
Tys mums ir atveds viļcīņus, mašynys i daudzys cytys transporta īreicis.
Zam tūs ir vaira videja izmāra kaču, kas ād videja izmāra laupejumu, nu trušu da antilopu i brīžu.
Vysbeidzūt, ir daudz mozūs kaču (tūs skaitā ari kaču, kas dzeivoj gon sātā, gon uorā), kas ād daudz vaira mozu laupejumu, pīmāram, kukaiņus, grauziejus, škierzlotus i putynus.
Jūs panuokumu nūslāpums ir nišys jiedzīņs — kotram kačam ir eipašs dorbs, kas naļaun tam konkurēt ar cytim.
Lauvys ir vyssabīdryskuokī kači, kas dzeivoj leluos grupuos, kū sauc par borim.
Borus veidoj vīns leidz treis radnīceigi pīauguši tieveni, kai ari leidz pat treisdesmit muoteitem ar mozulim.
Muoteitis parosti ir cīši saisteitys vīna ar ūtru, veidojūt lelu muosu i meitu saimi.
Lauvu bori uzavad leidzeigi kai vylku i suņu bori, dzeivinīki, kas ir puorsteidzūši leidzeigi lauvom (bet na cytim lelim kačim) i ir cīši nuovejūši sovim uperim.
Labi sagataveits sportists, tigrys, var kuopt (koč i na cīši labi), peļdēt, skrīt lelus attuolumus i viļkt ar pīcys reizis leluoku spāku nakai spieceigs cylvāks.
Tigrys ir vīnā grupā (Panthera gints) ar lauvom, leopardim i jaguarim. Itī četri kači ir vīneigī, kas var rēkt.
Tigra riecīņs ir navys kai lauvys pylnbolseigs riecīņs, bet gon vaira kai ņurdūšu i klīdzūšu vuordu teikums.
Ocelotim lobpruot ād mozus dzeivinīkus. Ka var, jī giun mierkačus, čyuskys, grauziejus i putynus. Gondreiž vysi dzeivinīki, kurus medej ocelots, ir daudz mozuoki par jū pošu.
Zynuotnīki dūmoj, ka oceloti sekoj dzeivinīkim, kū ēst (medejumam), i atrūn jūs piec smuorda, ūšņojūt, kur tī ir bejuši iz zemis.
Jī var cīši labi redzēt tymsā ar nakts radzameibu i ari puorsavītuot cīši slapanai. Oceloti medej, saplyustūt ar apleicīni i piec tam matūtīs viersā sovam uperam.
Kod nalela dzeivūs byutņu grupa (nalela populaceja) teik atdaleita nu golvonuos populacejis, nu kurys tei ir guojuse (pīmāram, ka tuos puorsavītoj puori kolnu grādai voi upei, voi puorsaceļ iz jaunu solu, lai navarātu tik vīgli puorsavītuot atpakaļ), juos bīži tiks cytā grupā, nakai beja īprīkš.
Itai jaunajai videi ir vysaidi resursi i vysaidi konkurenti, deļtam jaunajim īdzeivuotuojim byus vajadzeigys cytys funkcejis voi pīlāguojumi, lai tī byutu spieceigi konkurenti
Suokūtnejuo populaceja nimoz nav mainejusēs, jim vys vēļ ir vajadzeigi taidi poši pīlāguojumi kai īprīkš.
Laika gaitā, kod jaunī īdzeivuotuoji suoc pīsalāguot jaunajai videi, jī suoc izavērt mozuok i mozuok leidzeigi cytai populacejai.
Golu golā, piec tyukstūšom voi pat miļjonim godu, obys populacejis izavērs tik atškireigi, ka tuos navarēs saukt pat vīnu i tū pošu sugu. 
Mes itū procesu saucam par speciaceju, kas parostai nūzeimoj jaunu sugu veiduošonūs. Speciaceja ir kai naizbāgamys sakys i cīši svareiga evolucejis sastuovdaļa.
Augi ražoj skuobekli, kū cylvāki elpoj, i tī uzjam ūglekļa dioksidu, kū cylvāki izelpoj. 
Augi sovu bareibu sajem nu saulis fotosiņtezis ceļā. Tī nūdrūsynoj ari ānu. 
Mes veidojam sovys sātys nu augu i apgierbu nu augu. Leluokuo daļa puortykys, kū mes ādam, ir augi. Bez augu dzeivinīki navarātu izdzeivuot.
Mozazaurs beja tuo laika golvonais plāsūņa, deļtam jis nasabeida nivīna, izjamūt sovus sugys bruoļus.
Tuo garajā žūkli beja vaira nakai 70 skustiva osuma zūbi, kai ari papyldu komplekts mutis augšdaļā, kas nūzeimoj, ka gluobeņa nabeja nivīnam, kas škārsuoja juo ceļu.
Eisti nav zynoms, tok tam var byut bejuse zoraina mēle. Tuo uzturā beja bruņurupuči, lelys zivs, cyti mozazauri, i tys, īspiejams, pat varēja byut kanibals.
Tys ari uzbruka sevkuram, kas īplyuda iudinī, pat taids miļzeigs dinozaurs kai T.rex jam napatraucātu.
Koč i leluokuo daļa jūs iedīņa mums ir pazeistama, rūmīšim beja sova daļa sovaidu voi naparostu iedīņu, tymā skaitā mežacyukys, puovi, glīmeži i grauziejs, kū sauc par mīga peli. 
Vēļ vīna atškireiba beja taida, ka, cikom nabadzeigī cylvāki i sīvītis ēde iedīni, siežūt krāslūs, boguotajim veirīšim patyka kūpeigi reikuot banketus, kurūs jī ēde, guļūt iz suonu. 
Senejūs rūmīšu iedīņreizēs navarēja byut īkļauti puortykys produkti, kas vāluokūs godu symtūs īsaroda Eiropā nu Amerikys voi Āzejis. 
Pīmāram, jim nabeja ni kukuruzys, ni tomatu, ni buļbu, ni kakao, i nivīns senejais rūmīts nikod nav garšuojs tītaru. 
Babilonīši kotram sovam dīvam izcēle primarū templi, kū skaiteja par dīva sātu. 
Cylvāki nese uperus dīvim, i prīsteri raudzeja apmīrynuot dīvu vajadzeibys, reikojūt ceremonejis i svātkus. 
Kotram tempļam beja atvārts tempļa pogolms i piec tuo īškeja svietneica, kurā varēja tikt tikai prīsteri. 
Cytu reizi eipaši piramidys formys tūrni, saukti par zikuratim, tyka izbyuvāti kai daļa nu tempļa. 
Tūrņa viersyune beja kai eipaša dīva svietneica. 
Tyvūs Austrumu syltajā klimatā sāta nabeja tik svareiga. 
Leluokuo daļa ebreju saimis dzeivis nūtyka breivā dobā. 
Sīvītis taiseja ēst pogolmā, veikali beja tikai atvārtys letis, kas beja pagrīztys iz ūļneicys pusi. Akmiņs tyka izmontuots sātu ceļtnīceibai. 
Kānaānys zemē nabeja lelu mežu, deļtam kūksne beja cīši duorga.
Grenlande beja moz apdzeivuota. Skandinavu sāguos saceits, ka Eriks Sorkonais par slapkaveibu beja izraideits nu Islandis i, ceļojūt tuoļuok iz rītumim, atroda Grenlandi i nūsauce tū par Grenlandi.
Bet naatkareigi nu juo atkluojuma tī tymā laikā jau dzeivuoja eskimosu ciļts.
Koč i kotra vaļsts beja "skandinavu", storp Dānejis, Zvīdrejis, Norvegejis i Islandis cylvākim, karalim, paražom i viesturi beja daudz atškireibu. 
Ka asat redziejuši kinu "Nacionalais duorgums", varams, dūmojat, ka Naatkareibys deklaracejis aizmugorē ir uzraksteita duorgumu karte.
Tok tei nav taisneiba. Koč i dokumenta aizmugorē ir nazkas raksteits, tei nav duorgumu karte.
Naatkareibys deklaracejis aizmugorē beja uzroksts "Suokūtnejuo Naatkareibys deklaraceja, kas dateita ar 1776. goda 4. juli". Teksts pasaruoda dokumenta apakšā, apgrīzts ūtraiži.
Koč i nivīns precīzi nazya, kas tū ir pīrakstejs, ir zynoms, ka lelais pergamenta dokuments (tuo izmāri ir 29¾ x 24½  collys) tyka sarullāts uzglobuošonai.
Deļtam, vystycamuok, apzeimuojums tyka davīnuots vīnkuorši kai etikete.
D dīnys desanta i tam sekojūšuos kaujis beja atbreivuojušys Francejis zīmeļus, bet dīnvydi vys vēļ nabeja breivi.
Tymūs vaļdeja "Vichy" franči. Tī beja francūži, kuri 1940. godā beja nūslāguši mīru ar vuocīšim i struoduoja ar ībruciejim, navys ceinejuos ar tim.
1940. goda 15. augustā sabīdruotī ībruka Francejis dīnvydūs, ībrukumu sauce par "Operaceju Dragūna".
Tikai divu nedeļu laikā amerikani i breivfranču spāki beja atbreivuojuši Dīnvydfranceju i pasagrīze iz Vuoceju.
Civilizaceja ir atsevišķa kultura, kū dola nūzeimeigi lela cylvāku grupa, kas dzeivoj i struodoj sasadorbojūt, sabīdreiba.
Vuords "civilizaceja" ir cielīs nu latiņu vuorda "civilis", kas nūzeimoj "civils", saisteits ar latiņu "civis", kas nūzeimoj "pylsūņs", i "civitas", kas nūzeimoj "piļsāta" voi "piļsātvaļsts", i tys ari zynomā mārā nūsoka sabīdreibys lelumu.
Piļsātvaļsts ir nāceju prīkšteči. Civilizacejis kultura nūzeimoj zynuošonu nūdūšonu vairuokuos paaudzēs, ilgstūšu kulturys pādys nūspīdumu asameibu i tūs gūdeigu izplateišonu.
Mozuos kulturys bīži pagaist, naatstuojūt attīceiguos viesturiskuos līceibus, i tuos nateik atzeitys par eistynam civilizacejom.
Revolucionaruo kara laikā treispadsmit štati nu suokuma izveiduoja vuoju centralū vaļdeibu — kurys vīneiguo sastuovdaļa beja Kongress— saskaņā ar konfederacejis statutim.
Kongresam nabeja nikaidu pylnvaru izlikt nūdūkļus, i, tai kai nabeja vaļsts izpyldvarys voi tīsu varys, aktu eistynuošona tyka nūdūta vaļsts īstuodem, kurys bīži nasasadorbuoja.
Tam ari nabeja tīseibu ignorēt nūdūkļu lykumus i nūdevys storp štatim.
Pantim beja napīcīšama vysu štatu vīnpruoteiga pīkrisšona, lai tūs varātu grūzeit, i štati pret centralū vaļdeibu izaturēja tik naviereigi, ka tūs puorstuovi bīži nabeja kluot.
Italejis futbola izlase kūpā ar Vuocejis futbola izlasi ir ūtruo veiksmeiguokuo komanda iz pasauļa i dabuoja FIFA Pasauļa kausa čempionu titulu 2006. godā.
Populari sporta veidi ir futbols, basketbols, volejbols, iudiņa polo, paukuošona, regbejs, ritiņbraukšona, hokejs, skrituļhokejs i F1 motosaceikstis.
Zīmys sporta veidi ir popularuoki zīmeļu regionūs, itali sasaceņš storptautyskuos spēlēs i olimpiskūs pasuokumūs.
Japanai pīdar gondreiž 7000 solu (leluokuo ir Honsju), padorūt Japanu par 7. leluokū solu pasaulī!
Japanā asūšūs solu kūpys/grupys deļ, Japana geografiski bīži teik saukta par "arhipelagu".
Taivanys suokumi meklejami jau 15. godu symtā, kur garom braucūšī eiropīšu jiurnīki solu sauce par "Ilha Formosa" voi skaistū solu.
1624. godā Holaņdis-Austrumiņdejis uzjāmums nūdybynoj bazi Taivanys dīnvydrītumūs, uzsuokūt aborigenu graudu ražuošonys praksis transformaceju i nūdorbynūt kinīšu struodnīkus sovuos risu i cukra plantacejuos. 
1683. godā Cjinu dinastejis (1644–1912) spāki puorjēme kontrolē Taivanys rītumu i zīmeļu pīkrastis apgobolus i 1885. godā pasludynuoja Taivanu par Cjinu dinastejis proviņci.
1895. godā, piec sakuovis pyrmajā Kīnys–Japanys karā (1894–1895), Cjinu vaļdeiba paroksta Šimonoseki leigumu, ar kuru tei nūdūd suverenitati puor Taivanu Japanai, kas puorvolda solu leidz 1945. godam. 
Maču Pikču sastuov nu treis golvonajom strukturom, prūti, Intihuatanys, Saulis tempļa i Ustobys ar treis lūgim.
Vairums āku, kas atsarūn kompleksa moluos, ir puorbyuvātys, kab turistim byutu lobuoka izpratne par tū, kai juos suokūtneji izavēre.
Leidz 1976. godam treisdesmit procenti nu Maču Pikču beja atjaunuoti, i atjaunuošona turpynojās leidz myusu dīnom.
Pīmāram, pasaulī izplateituokais nakusteigūs attālu fotografiešonys formats ir 35 mm, kas beja dominejūšs filmys izmārs analogūs kinu laikmata nūslāgumā.
Tū ražoj vēļ šudiņ, tok svareiguok ir tys, ka molu attīceiba ir montuota digitalūs kameru attālu sensora formatūs.
Patīseibā 35 mm formats ir nadaudz mulsynojūšs, 36 mm plotumā i 24 mm augstumā.
Deļtam ituo formata molu attīceiba (dolūt ar divpadsmit, kab īgiut vīnkuoršuokū vasalūs skaitļu attīceibu) ir 3:2.
Daudzi izplateiti formati (APS formatu saime) ir vīnaidi ar tuo molu attīceibu voi tyvi tai.
Stypri ļaunpruoteigi izmontuotais i bīži apsmītais trešdaļu nūsacejums ir vīnkuoršs nūruodejums, kas roda dinamiskumu, vīnlaikus saglobojūt attālu kuorteibu.
Tymā saceits, ka vysefektivuokuo vīta golvonajam objektam ir lineju krystpunkts, kas sadola attālu trešdaļuos vertikali i horizontali (vērtīs pīmāru).
Itymā Eiropys viesturis laika pūsmā Katuoļu bazneica, kas beja palykuse boguota i spieceiga, tyka detalizāti puorbaudeita.
Vaira kai tyukstūša godu kristīteiba ir sasaistejuse kūpā Eiropys vaļsts, koč i tuos atsaškir volūdā i paražuos.
Tuos vysaptverūšais spāks ītekmēja vysus – nu karalim leidz vīnkuoršim īdzeivuotuojim. 
Vīns nu golvonūs kristeigūs uzskotu ir, ka boguoteiba ir juoizmontoj, lai atvīgluotu cīsšonys i nabadzeibu, taišni itam mierķam ir dūmuoti bazneicu naudys leidzekli.
Bazneicys centraluo vara vaira nakai tyukstūša godu beja Rūmā, i itei varys i naudys koncentraceja izraiseja daudzus vaicuojumus, voi itys pryncyps ir īvāruots.
Dreži piec karadarbeibys suokuma Lelbritaneja suoce Vuocejis flotis blokadi.
Strategeja izaruodeja efektiva, puortraucūt svareiguos militaruos i civiluos pīguodis, koč ari itei blokade puorkuope vyspuorpījimtuos starptautiskuos tīseibys, kas apkūpuotys vairuokūs pādejū divu godu symtu laikā nūslāgtūs storptautiskūs leigumūs.
Lelbritaneja lyka mīnys storptautiskūs iudiņūs, kab nūvārstu kuģu tikšonu vasalūs okeana pūsmūs, rodūt brīsmys pat neitralim kugim.
Tai kai itai taktikai beja īrūbežuota reakceja, Vuoceja gaideja leidzeigu reakceju iz tuos naīrūbežuotū zamiudiņu karu.
20. godu symta 20. godūs vairuma pylsūņu i vaļstu attīksmēs vaļdeja pacifisms i izolaceja.
Piec kara šausmom i nažieleibom Pyrmuo pasauļa kara laikā vaļstis vielējuos iz prīšku izavaireit nu taidu situaceju.
1884. godā Tesla puorsacēle iz Amerikys Savīnuotajom Vaļstim i akceptēja dorbu Edisona uzjāmumā Ņujorkā.
Jis īsaroda Amerikā ar četrim centim, aiļu gruomotu i īsacejumu viestuli nu Čārlza Batčelora (juo menedžers īprīkšejā dorbā) Tomasam Edisonam.
Senajai Kīnai beja unikals veids, kai paruodeit dažaidus laika periodus; kotrs Kīnys pūsmys voi kotra saime, kas beja pi varys, beja atškireiga dinasteja.
Storp kotru dinasteju vaļdeja nastabils sadaleitūs proviņču laikmats. Atpazeistamuokais nu itūs periodu beja Treis karaļvalstu laikmats, kurs pastuovēja 60 godus storp Haņu i Dzjiņu dinastejom.
Itymūs periodūs nūtyka seivys ceinis storp daudzim augstmanim, kuri ceinejuos par trūni.
Treis karaļvaļsts beja vīns nu asiņainuokūs laikmatu Senejuos Kīnys viesturē, tyukstūšom cylvāku guoja būjā, ceinūtīs par augstuokū vītu lelajā Sjanis pilī.
Ir daudz socialūs i politiskūs efektu, pīmāram, metriskuos sistemys izmontuošona, puoreja nu absolutisma iz republikanismu, nacionalisms i puorlīceiba, ka vaļsts pīdar cylvākim, navys vīnam vaļdnīkam.
Piec Revolucejis dorba vītys beja atvārtys vysim veirīšu kandidatim, ļaunūt pošim ambiciozuokajim i veiksmeiguokajim giut panuokumus.
Tys pats atsatīc iz militarū jūmu, tuo vītā, lai armejis rangs baļsteitūs iz klasem, tys beja baļsteits iz "cailaber".
Franču revoluceja īdvasmuoja ari daudzu cytu vaļstu represātūs struodnīku škirys cylvākus suokt pošim sovys revolucejis.
Muhamedu cīši interesēja lītys uorpus pasauleiguos dzeivis. Jis bīži deļ puordūmu apmeklēja olu, kas palyka pazeistama kai "Hira" kolnā "Noor" (gaisma).
jis pats dzeivuoja olā, kura puordzeivuojuse laikus, snādz cīši spylgtu prīkšstotu par Muhameda gareigom tīksmem.
Atsarūnūt vīnā nu kolnu iz zīmelim nu Mekys, ola ir piļneigi izolāta nu puorejuo pasauļa.
Patīseibā tū nimoz nav tik vīglai atrast, pat ka kaids zynuotu, ka tei pastuov. Teikūt vydā olā, tei ir piļneiga izolaceja.
Nikū cytu navar redzēt, viņ skaidrus, šmukus dabasus augšā i daudzus apleicejūs kolnus. Olys īškpusē var redzēt i dzierdēt pavysam moz nu ituo pasauļa.
Leluo Gizys piramida ir vīneigais nu septeņu breinumu, kurs arviņ ir sasaglobuojs.
Leluo piramida, kuru egiptīši izcēle trešajā godu symtā pyrma myusu erys, ir vīna nu lelūs piramidu strukturu, kas beja calta, kab gūdynuotu myrušū faraonu.
Gizys plato aba "Gizys nekropolē" Egiptis myrušūs īlejā ir vairuokys piramidys (nu kurūs Gizys piramida ir leluokuo), vairuokys mozys kapenis, vairuoki templi i leluo Sfinksa.
Leluo piramida tyka izveiduota, kab gūdynuotu faraonu Khufu, i daudzys cytys mozuokys piramidys, kapenis i templi tyka izcalti, kab gūdynuotu Khufu sīvu i saimis lūcekļus.
Atzeime "iz augšu" izaver kai V, i atzeime "iz leju" izaver kai skova voi kvadrats, kam tryukst apakšejuos molys.
Iz augšu nūzeimoj, ka juosuoc nu gola i juonūmīdz lūks, iz leju nūzeimoj, ka ir juosuoc nu "vardivis" (tei ir vīta, kur rūka tur lūceņu) i juovalk lūceņš.
Iz augšu vārsts lūks parosti roda maiguoku skaņu, cikom iz leju vārsts lūks tū padora styngruoku, puorlīcynuotuoku.
Drūši varit īraksteit sovys pīzeimis ar zeimuli, tok atguodojit, ka drukuotuos zeimis tī atsarūn muzykalu īmaslu deļ, leidz ar tū tuos byutu juorespektej.
Puorbīdynuotais karaļs Luijs XVI i karalīne Mareja Antuanete, jūs div mozī bārni (11 godus vacuo Marija Terēze i četrus godus vacais Luiss-Čārlzs) i karaļa muosa, Elizabetis kuņdze, 1786. goda 6. oktobrī tierga sīvīšu bora deļ tyka damīgti atsagrīzt Parizē nu Versalis.
Karītē jī devēs atpakaļ iz Parizi, jūs īskuove cylvāku bors, kas klīdze i sauce draudus pret karali i karalīni.
Cylvāku pyuļs damīdze karali i karalīni plaši attaiseit rotu lūgus. 
Kaidā šaļtī pyuļa lūceklis pamuoja ar Versaļā nūgalynuotuos karaliskuos gvardis golvu puorbīdātuos karalīnis prīškā.
ASV imperialisma kara izdavumus Filipinu īkaruošonā apmoksuoja poši filipinīši. 
Jī beja spīsti moksuot nūdūkļus ASV kolonialajam režimam, lai sagtu leluokū daļu izdavumu, i procenti par obligacejom tyka puorvītuoti Filipinu vaļdeibys vuordā caur Volstrītys banku nomim.
Prūtams, superpeļņa, kas sajimta nu filipinīšu tautys ilgstūšuos ekspluatacejis, byutu golvonais ASV imperialisma īgivums.
Lai saprostu templīšus, ir juosaprūt konteksts, kas pamudynuoja ordeņa izveidi.
Laikmatu, kurā nūtyka nūtykumi, parosti sauc par augstajim vydslaikim, Eiropys viesturis periodu 11., 12. i 13. godu symtā (1000.-1300. g. piec Kristus).
Pyrma augstūs vydslaiku sekuoja agrī vydslaiki, bet piec tūs sekuoja vālī vydslaiki, kas pēc vīnuošonuos beidzēs ap 1500. godu.
Tehnologiskais determinisms ir termins, kas īkļaun plašu ideju kluostu praksē, suocūt nu tehnologeju stimuliešonys ci tehnologiskuos napīcīšameibys leidz pat nūteiktai dūmai, ka cylvāka liktini nūsoka pamatlogika, kas saisteita ar zynuotniskim lykumim i tūs izpausmi tehnologeju lauceņā.
Leluokuo daļa tehnologiskuo determinisma interpretaceju ir saisteitys ar divejom golvonajom idejom: ka tehnologeju atteisteiba lelā mārā ir uorpus kulturys ci politiskuos ītekmis i ka tehnologejis sovukuort “ītekmej” sabīdreibu, kas ir īdzymta, navys sociali nūteikta.
Par pīvadumu, varātu saceit, ka mašyna nūteikti sekmej ceļu atteisteibu.
Tok vaļsts mārūga ceļu teikls nav ekonomiski dzeivuotspiejeigs tikai sauveitei automašynu, deļtam teik izstruoduotys jaunys ražuošonys metodis, kab samazynuotu auto eipašnīku izmoksys.
Masveideigs automašynu skaits izraisa ari leluoku nagadejumu skaitu iz celim, kas nūvad pi jaunys tehnikys izgudruošonys veseleibys apryupē cītušūs atlobšonai.
Romantismā beja lels kulturys determinisma elements, kas īgiuts nu taidim rakstnīkim kai Gēte, Fihte i Šlēgels.
Romantisma kontekstā geografeja veiduoja individus, i laika gaitā roduos ar itū geografeju saisteitys paražys i kultura, kas, asūt saskaņā ar vītu sabīdreibā, beja lobuoki par potvaleigi izspīstim lykumim.
Taipat kai Parize ir zynoma kai myusu dīnu mūdis golvyspiļsāta, Konstantinopole tyka skaiteita par feodaluos Eiropys mūdis golvyspiļsātu.
Tuos kai grezneibys epicentra atpazeistameiba suocēs apmāram 400. g.m.ē. i turpynuojuos leidz apmāram 1100. g.m.ē.
Tuos statuss sasamazynuoja 12. godu symta laikā, golvonūkuort deļtuo, ka krystneši atsagrīze ar taidom duovonom kai zeidi i garšvīlys, kurys beja daudz vierteiguokys nakai tuos, kū pīduovuoja Bizantejis tiergūs.
Itamā šaļtī nūtyka mūdis golvyspiļsātys titula nūdūšona nu Konstantinopolis iz Parizi.
Gotikys stils sovu kulminaceju sasnēdze laika pūsmā nu 10.–11. godu symta leidz 14. godu symtam.
Suokumā tārpu spieceigi ītekmēja bizantīšu kultura austrumūs.
Tok lānūs sakaru deļ stili rītumūs varātu atpalikt par 25 leidz 30 godim.
vydslaiku beiguos Rītumeiropa suoce veiduot sovu stilu. Vīns nu tuo laika leluokūs nūtykumu krysta karu rezultatā – cylvāki suoce izmontuot pūgys, lai pīstyprynuotu apgierbu.
Naturaluo lauksaimnīceiba ir lauksaimnīceiba, kū veic, lai saražuotu pīteikūši daudz puortykys, lai apmīrynuotu tikai lauksaiminīka i juo saimis vajadzeibys.
Naturaluo lauksaimnīceiba ir vīnkuorša, bīži viņ organiska, sistema izmontoj saglobuotuos sāklys, kas ir ekoregionā, savīnuojumā ar augu rotiešonu voi cytim saleidzynūši vīnkuoršim pajiemīnim, lai palelynuotu ražu.
Viesturiski leluokuo daļa lauksaiminīku nūsadorbuoja ar naturalū lauksaimnīceibu, i tys vys vēļ nūteik daudzuos jaunatteisteibys vaļstīs.
Subkulturys apvīnoj leidzeigi dūmojūšus individus, kuri jiutās atstuoti nūvuortā piec sabīdreibys standartim, i jī ļaun atteisteit ideņtitatis sajiutu.
Subkulturys var byut atškireigys dalinīku vacuma, etniskuos pīdareibys, klasis, atsarasšonys vītys i/voi dzymuma deļ. 
Eipašeibys, kas nūsoka subkulturu kai atškireigu, var byut lingvistiskys, estetiskys, religiskys, politiskys, seksualys, geografiskys voi vysaidu faktoru kombinaceja.
Subkulturys dalinīki bīži nūruoda iz sovu pīdareibu, izmontojūt eipašu i simbolisku stila izmontuošonu, kas īkļaun mūdi, manīris i žargonu.
Vīna nu vysizplateituokūs metožu, kū izmontoj, lai ilustrātu socializacejis nūzeimi, ir izmontuot dažus naveiksmeigus gadīņus, kod bārni, kas tyka atstuoti nūvuortā, nalaimis voi tīšys vardarbeibys deļ, natyka socializāti, cikom jī auga.
Itaidus bārnus sauc par "sovvalis" voi mežūneigim. Dažus sovvalis bārnus ir īrūbežuojuši cylvāki (parosti jūs pošu vacuoki); dažūs gadīņūs itei bārna pamesšona nūtyka deļtam, ka vacuoki napījēme bārna smogus intelektualus voi fiziskus trauciejumus.
Sovvalis bārni, varams, ir pīdzeivuojuši smogu vardarbeibu voi traumu, pyrma tyka pamasti voi nūbāga.
Teik apgolvuots, ka cytus ir audzynuojuši dzeivinīki, tok daži asūt dzeivojūši sovvaļā vīni poši.
Kod jū piļneibā audzynoj dzeivinīki, kas nav cylvāki, sovvalis bārns uzavad (fiziskajūs rūbežūs) gondreiž taipat kai konkretais apryupejamais dzeivinīks, pīmāram, baidūtīs voi asūt vīnaldzeigam pret cylvākim. 
Koč ari iz projektim baļsteitom vuiceibom vajadzātu padareit vuiceibys vīgluokys i interesnuokys, baļsteišonuos sistema īt sūli tuoluok.
Baļsteišonuos nav vuiceibu metode, tok dreizuok kai paleigleidzeklis, kas dūd atbolstu personom, kurys pīdzeivoj jaunu vuiceišonuos pīredzi, pīmāram, izmontojūt jaunu datorprogramu voi suocūt jaunu projektu.
Baļsteišonuos var byut gon virtuala, gon reala, cytim vuordim sokūt, školuotuojs ir sova veida bolsts, tok taids ir ari Microsoft Office mozais saspraudis cylvāks.
Virtualuos baļsteišonuos ir īkļautys programaturā, tuos ir paradzātys, kab apšaubeitu, mudynuotu i izskaidruotu procedurys, kurys, īspiejams, školānam vīnam pošam beja par gryutu.
Bārni teik īvītuoti audžusaimēs dažaidu īmaslu deļ, suocūt nu naviereibys da vardarbeibys i pat izspīsšonys.
Nivīnam bārnam nikod navajadzātu uzaugt vidē, kas nav audzynūša, guodeiga i izgleitojūša, tok tai nūteik.
Mes uztvaram audžusaimu sistemu kai drūseibys zonu deļ itūs bārnu.
Myusu audžusaimu sistemai ir juodūd drūsys sātys, guodeigi apryupātuoji, stabila izgleiteiba i uztycama veseleibys apryupe.
Audžusaimei juonūdrūsynoj vysys tuos lītys, kurūs tryuka sātā, nu kurys jī īprīkš tyka pajimti.
Škārsteiklys apvīnoj kai masu, tai interpersonaluos komunikacejis elementus. 
Škārsteikla sovpateiguos eipašeibys mudynoj pīvīnuot jaunys dimensejis lītuojuma i apmīrynuojuma metodis nūsacejumūs.
Pīmāram, "apgiušona" i "socializaceja" teik pīduovuoti kai svareiga motivaceja škārsteikla izmontuošonai (James et al.,1995).
Kod Eimejs i Makkorda (1998) pieteja auditorejis reakcejis iz sātyslopom, taipat i "personeigū īsaisti", i "attīceibu turpynuošonu" identificēja kai jaunus motivacejis aspektus.
Video īrokstu izmontuošona ir radejuse svareigus atkluojumus mikroizteiksmu interpretacejuos, sejis kusteibuos, kas ilgst dažys milisekuņdis.
It sevišķi teik apgolvuots, ka, pareizi interpretejūt mikroizteiksmis, var nūsaceit, voi persona maloj.
Olivers Sakss sovā dorbā "Prezidenta runa", nūruodeja kai cylvāki, kuri naspiej saprast runu smddziņu būjuojumu deļ, tūmār spiej precizi nūviertēt sirsneibu.
Jis pat īrūsynoj, ka taidys spiejis interpretēt cylvāka uzvedeibu var byut kūpeigys dzeivinīkim, pīmāram, sunim.
Divdasmytuo godusymta pietejumi ir paruodejuši, ka pastuov divys genetiskū variaceju kūpys: slāptuos i izteiktuos.
Mutaceja pīvīnoj jaunu genetiskū variaceju, i atlase tū nūjam nu izteiktūs variaceju kūpys. 
Segregaceja i rekombinaceja jauc divys variacejis iz prīšku i atpakaļ storp divom kūpom kotrā paaudzē.
Savanā primatam ar taidu gremuošonys sistemu kai cylvākam ir gryuts apmīrynuot aminoskuobu vajadzeibys nu pīejamajim augu resursim. 
Turkluot ka tys nateik dareits, ir nūpītnys sakys: nūmuokta augšona, napīteikams uzturs i golu golā smierts.
Vīgluok daīmamī augu resursi byutu bejuši proteini, kas daīmami lopuos i puokšaugūs, tok taidim primatim kai mes tūs ir gryuts sagremuot, ka viņ tī nav termiski apstruoduoti.
Turpretim dzeivinīku bareiba (skudrys, termiti, ūlys) ir na viņ vīgli sagremojama, tok ari nūdrūsynoj lelu daudzumu ūlboltumvīlu, kas satur vysys naaizvītuojamuos aminoskuobis.
Jamūt vārā vysys lītys, mums navajadzātu byut puorsteigtim, ka myusu seņči sovu "ūlboltumvīlu problemu" atrysynuoja taipat kai šimpanzis savanā myusu dīnuos.
Mīga puortraukums ir mierktīceiga pasamūsšona sova parostuo mīga periodā i īmigšona piec nailga laika perioda (10–60 minutys).
Tū var vīgli izdareit, izmontojūt saleidzynūši klusu mūdynuotuoju, kab jius apsazynuotu nūteikūšū bez pasamūsšonys piļneibā.
Ka jius mīgā atslādzat mūdynuotuoju, tū var nūvītuot ustobys ūtrā pusē, pīspīžūt jiusus izkuopt nu gultys, kab izslāgtu tū.
Cytys iz bioritmu baļsteitys opcejis īkļaun lela daudzuma škeistuma (eipaši iudiņa voi čaja, zynoma diuretiska leidzekļa) dzeršonu pyrma īšonys gulātu, līkūt ceļtīs, kab urinātu.
Cylvākam pīmeitūšuo īkšejuo mīra daudzums korelej preteji ar sprīdzis daudzumu cylvāka kerminī i gorā.
Kū zamuoka sprīdze, tū pozitivuoks ir dzeiveibys spāks. Kotram cylvākam ir vareiba atrast absolūtū mīru i apmīrynuoteibu.
Kotrs var sasnēgt apgaismeibu. Vīneigais, kas traucej sasnēgt itū mierki, ir myusu pošu sprīdze i nagativisms.
Tibetys budisms ir baļsteits iz Budys vuiceibom, tok tū paplašynuoja mahajanys mīlesteibys ceļš i daudzys Indejis jogys tehnikys.
Pamatā Tibetys budisms ir cīši vīnkuoršs. Tys sastuov nu Kundalini jogys, meditacejis i vysaptverūšys mīlesteibys ceļa.
Ar Kundalini jogu Kundalini energeja (apgaismeibys energeja) teik pamūdynuota, izmontojūt jogys pozys, elpuošonys vyngrynuojumus, mantrys i vizualizacejis.
Tibetys meditacejis centrs ir Dīveibu joga. Caur dažaidu dīveibu vizualizaceju teik atteireiti energejis kanali, aktivātys čakrys i izveiduota apgaismeibys apziņa.
Vuoceja Ūtrajā pasauļa karā beja kūpeigs īnaidnīks, kas nūvede pi sadarbeibys storp PSRS i ASV. Leidz ar kara beigom sistemys, procesu i kulturys sadursmis izraiseja vaļstu izjukšonu.
Pa divu godu laiku piec kara beigom bejušī sabīdruotī beja palykuši par īnaidnīkim, i suocēs Soltais kars.
Tys ilga nuokamūs 40 godus, ar pylnvaruotom armejom, tys tykta izceineits nu Afrikys leidz Azejai, Afganistanā, Kubā i daudzuos cytuos vītuos.
1939. goda 17. septembrī Pūlejis aizsardzeiba jau beja sagrauta i vīneiguo cereiba beja atsakuopt i puorsakuortuot iz Rumanejis placdarmu.
Vystik itī plani nūvacuoja tik vīnys nakts laikā, kod vaira nakai 800 000 Padūmu Savīneibys Sorkonuos armejis karaveiru īguoja i izveiduoja boltkrīvu i ukraiņu froņtis piec Pūlejis austrumu regionu īkaruošonys, puorkuopūt Reigys mīra leigumu, Padūmu-pūļu nauzbrukšonys paktu i cytus storptautiskūs leigumus, kas beja gon divpuseji, gon daudzpuseji.
Kuģu izmontuošona preču puorvoduošonai ir vysefektivuokais veids, kai puorvītuot lelu daudzumu cylvāku i preču puori okeanam.
Jiurys spāku aizdavums tradicionali ir bejs nūdrūsynuot, kab jiusu vaļsts saglobuotu īspeju puorvītuot cylvākus i precis, tymā pošā laikā traucejūt jiusu īnaidnīkam spieju puorvītuot sovus cylvākus i precis. 
Vīns nu īviereibys cīneiguokīm i nasenīm pīmārim beja Ūtruo Pasauļa kara Zīmeļatlantejis kampaņa. Amerikani ceņtēs puorvītuot cylvākus i materialus puori Atlantejis okeanam, kab paleidzēt Lelbritanejai.
Tymā pošā laikā Vuoceja, golvanūkuort izmontojūt zamiudinis, raudzēja apturēt itū satiksmi.
Ja sabīdruotī byutu cītuši naveiksmi, Vuoceja, īspiejams, byutu varejuse īkaruot Lelbritaneju, taipat kai puorejū Eiropu.
Izaver, ka kozys pyrmū reizi tyka pīradynuotys apmāram pyrms 10 000 godim Iranys Zagros kolnūs.
Senejuos kuļturys i ciļts suoka tuos turēt, kab vīglai pīkliut pīnam, spolvom, gaļai i uodom.
Sātys kozys parosti tyka turētys gonapulkūs, kas kleida pa kolnym voi cytom ganeibom, kū bīži apkūpe kozu goni, kas bīži beja bārni voi pusaudži, leidzeigi plošuok zynomajam aitu gonam. Ituos ganeišonys metodis teik izmontuotys ari myusu dīnuos.
Vagonu celi tyka byuvēti Anglejā jau 16. godu symtā.
Koč ari vagonu celi sastuovēja tikai nu paralelym kūka dielim, tī ļuove zyrgim, kas tūs vylka sasnēgt leluoku uotrumu i viļkt leluokys kravys, nakai iz daudz naleidzynuokim celim.
Zamslīžu pamats tyka īvīsts vysai agri, kab nūturēt slīdis vītā. Tok pamozom tyka saprosts, ka slīdis byutu efektivuokys, ja tuom viersā byutu dzeļža stīple.
Tei kliva par īrostu praksi, tok dzeļzs radēja leluoku vagonu kūka riteņu nūdylumu.
Vysbeidzūt kūka riteņus nūmainēja dzeļža riteni. 1767. godā tyka īvīstys pyrmuos tikai dzeļža slīdis.
Pyrmais zynomais puorsavītuošonuos veids beja īšona, cylvāki suoka staiguot stuovus pyrms divim miļjonim godu, kod pasaruodēja Homo Erectus (kas nūzeimej taisns cylvāks).
Jūs prīkšguojieji australopiteki parosti nastaiguoja taišni.
Divkuoju specializaceja ir atrūnama australopiteku fosilejuos pyrms 4,2-3,9 miļjonim godu, koč ari sāhelantropi varēja staiguot iz divejom kuojom jau pyrms septenim miļjonim godu. 
Mes varim suokt dzeivuot videi draudzeiguok, mes varim pīsavīnuot vidis kusteibai i pat byut aktivisti, lai koč kaidā mārā mozynuotu nuokūtnis cīsšonys.
Daudzūs gadejumus tei ir kai simptomatiskuo uorstiešona. Koč ari, ja mes vielomēs na viņ pagaidu rysynuojumu, myusim ir juoatrūn problemu sakne i tei juodeaktivizej.
Ir pīteikami skaidrs, ka pasauļs ir daudz mainejīs ciļviecis zynuotnis i tehnologeju sasnāgumu deļ, i problemys ir klivušys leluokys puorapdzeivuoteibys i deļ cylvāku ekstravagantuo dzeivis veida.
Piec tuos pījimšonys Kongresā 4. julī, ar rūku raksteits projekts, kū paraksteja Kongresa prezidents Džons Henkoks i sekretars Čārlzs Tomsons, tyka aizsyuteits puors kvartalus tuoļuok iz Džona Danlapa tipografeju.
Nakts laikā tyka izgatavuots nu 150 leidz 200 kopejom, kas niu zynomys kai "Danlapa vīnlopys".
Pyrmū publiskū dokumenta lasejumu 8. julī Naatkareibys zala pogolmā veice Džons Niksons.
Vīna tyka nūsyuteita Džordžam Vašingtonam 6. julī, kurs tū izlasēja sovam karaspākam Ņujorkā 9. julī. Vīna kopija sasnēdze Londonu 10. augustā.
Arviņ zynomuos 25 Danlopa vīnlopys ir vacuokuos sasaglobuojušuos dokumenta kopijas. Originaluo ar rūku raksteituo kopija nav sasaglobuojuse.
Daudzi paleontologi uzskota, ka vīna dinozauru grupa ir izdzeivuojuse i pastuov ari šudiņ. Mes jūs saucom par putynim.
Daudzi cylvāki tūs nauztver kai dinozaurus, par tū, ka tīm ir spolvys i tī var liduot.
Vystik putynym ir daudz lītu, kas arviņ izaver kai dinozaurim.
Jīm ir kuojis ar zveinem i maiglim, jī diej ūlys i jū staigoj iz divom aizmugurejuom kuojom kai T-rekss.
Praktiski vysi myusu dīnu datori ir baļsteiti iz manipulacejom ar informaceju, kas teik kodēta binaru skaitļu veidā.
Binarajam skaitlim var byutu tikai vīna nu divom vierteibom, t.i., 0 voi 1, i tī teik saukti par binarīm cyparim voi bitim, izmontojūt datoru žargonu.
Īkšejuo saiņdiešonuos var nabyut pamonama izraizis. Simptomi, pīmāram, vemšona, ir pīteikami vyspuoreigi, deļtam nav īspejams izraizis nūteikt diagnozi.
Lobuokuo īkšejuos saiņdiešonuos pazeime var byut atvārta zuoļu voi toksisku sadzeivis kimikaleju kluotbyutne.
Puorbaudit etiketi, kab uzzynuot konkretus pyrmuos paleidzeibys nūruodejumus konkretajai iņdei.
Entomologi terminu “blakts” itai kukaiņu grupai lītoj formalā nūzeimē.
Itys termins izrīt nu senejuos saisteibys ar gultys blaktim, kas ir kukaini, kuri ir cīši pīmāruoti byut par cylvāku parazitim.
Kai laupeituojblakts, tai ari gultys blakts ir nakauneigys sugys, kas pīsalāgoj dzeivuošonai sova saiminīka lygzdā ci muojūklī.
Vysuos Amerikys Savīnuotajās Vaļstīs ir aptuveni 400 000 zynomu multipluos sklerozis (MS) gadejumu, padorūt tū par golvanū neirologiskū slimeibu jaunuokim i videja vacuma pīaugušīm.
MS ir slimeiba, kas ītekmej centralū nervu sistemu, kas sastuov nu smedzinim, mugurys smedzinim i redzis nerva.
Pietejumi ir atkluojuši, ka sīvītem ir divys reizys leluoka īspieja saslimt ar MS nakai veirīšim.
Puors var izlemt, ka bārna audzynuošona nav jūs voi bārna iņteresēs.
Taidi puori var izlemt izveiduot sovam bārnam adopcejis planu.
Adopcejis gadīnī biologiskī dzymdynuotuoji puortrauc sovys vacuoku tīseibys, kab cyts puors varātu audzynuot bārnu.
Zynuotnis golvonais mierkis ir nūskaidruot, kai dorbojās pasauļs, izmontojūt zynuotniskū metodu. Itys metods voda leluokū daļu zynuotniskū pietejumu.
Tok eksperiments nav tikai vīns, eksperiments ir tests, kū izmontoj, kab izslēgt vīnu voi vairuokys īspejamuos hipotezis, uzdūdūt vaicuojumus i veicūt nūvāruojumus, kas ari voda zynuotniskū pietejumu.
Dobys pietnīki i filozofi fokusējās iz klasiskīm tekstim i eipaši iz Beibeli latiņu volūdā.
Tyka pījimti vysi Aristoteļa uzskoti par zynuotni, tymā skaitā par psihologeju.
Mozynūtēs greku volūdys zynuošonom, rītumu pasauļs atklauoja, ka ir nūškierti nu greku filozoskuom i zynuotniskuom saknem.
Daudzi nūvāruotī ritmi fiziologejā i uzvedeibā ir atkareigi nu endogenūs cyklu kluotbyutnis i tūs veiduošonuos izmontojūt biologiskūs stuņdinīkus.
Periodiskī ritmi, kas nav tikai rekaceja iz uorejīm periodiskīm signalim, ir dokumentēti leluokajai daļai dzeivū byutņu, tymā storpā, bakterejom, sieneitem, augim i dzeivinīkim.
Biologiskī pulksteni ir pošpīteikami oscilatori, kuri turpynuos breivu ciklisku kusteibu, pat ja nabyus uorejū signalu.
Heršija i Čeisa eksperiments beja vīns nu vodūšajim īrūsynuojumim, ka DNS ir genetisks materials.
Heršijs i Čeiss izmontuoja fagus voi virusus, kab implaņtēt sovu DNS bakterejuos.
Jī veica divus eksperimentus, atzeimejūt voi nu DNS fāgā ar radioaktivū fosforu, voi fāga proteinu ar radioaktivū sāru.
Mutacejom var byut dažaidi efekti atkareibā nu mutacejis veida, ītekmātuo genetiskuo materiala gobola nūzeimeibys i nu tuo voi ītekmātuos šyunys ir dzymumšyunys.
Tikai mutacejis dzymumšyunuos var tik nūdūtys bārnim, sovpus mutacejis cytvīt var izraiseit šyunu nuovi voi viezi.
Dobys turisms pīsaista cylvākus, kuri gryb apmeklēt dobys teritorejis, kab baudeit ainovu, tymā skaitā ari augu i dzeivnīku sovvalis dzeivi.
Konkretā vītā veiktū darbeibu pīmāri īkļaun medeibys, zveju, fotografiešonu, putynu vāruošonu, parku apmekliešonu i informacejis izpieti par ekosistemu.
Pīmārs ir gasteišona, fotografiešona i vuiceišonuos par orangutanim Borneo.
Kotru reitu cylvāki ar automašynom pamat mozuos lauku piļsātenis, kab dūtūs iz sovu dorba vītu, i jim garom brauc cyti, kuru dorba golamierkis ir vīta, kuru jī tikū pamatuši.
Itamā dinamiskajā transporta maršrutā vysi ir koč kai saisteiti i atbolsta transporta sistemu, kurys pamatā ir privatuos mašynys.
Zynuotne niu nūruoda, ka itei masivuo ūglekļa ekonomika ir izspīduse biosferu nu vīna nu tuos stabilīm stuovūklim, kas pādejūs divus miļjonus godu i atbaļstejuse ciļviecis evoļuceju.
Ikvīns pīsadola sabīdreibā i izmontoj transporta sistemys. Gondreiž vysi syudzuos par transporta sistemom.
Ateisteitajuos vaļstīs jius reti dzieržot leidzeiga leimiņa syudzeibys par iudiņa kvalitati voi tyltu sabrukšonu.
Parkū transporta sistemys roda taidys syudzeibys, par kū tuos kasdīnā nasadorboj? Voi transporta iņženeri vinkuorši ir nakompetenti? Voi nūteik kas byutiskuoks?
Satiksmis plyusma ir vuiceiba par atsevišķu vadeituoju i transportleidzekļu kusteibu storp divim punktim i tūs sovstarpejū mijīdarbeibu.
Dīvamžāļ satiksmis plyusmys izpiete ir sarežgeita, partū ka autovadeituoju uzvedeibu navar paredzēt ar symtprocenteigu puorlīceibu.
Par laimi autovadeituoji mādz uzavest pīteikami konsekventā diapazonā; deļ tam satiksmis plyusmom mādz byut dīzgon pījamams pastuoveigums i tū var aptuveni attāluot matematiski.
Kab lobuok attāluot satiksmis plyusmu, ir izveiduota savīneiba strop treis golvanuom pazeimem: (1) plyusma (2) bleivums i (3) uotrums.
Ituos attīceibys paleidz ceļu īkuortu planavuošonā, projektiešonā i darbeibā.
Kukaini beja pyrmī dzeivinīki, kuri pasacēle gaisā. Jūs spieja liduot paleidzēja jim lobuok izavairēt nu naidnīkim i efektivuok atrast puortyku i partnerus.
Vairumam kukaiņu ir prīkšrūceiba, ka tī var salūceit spuornus iz aizmuguri gar kermini.
Tys dūt jim plošuoku mozu vītu kluostu, kur pasaslēpt nu pliesiejim.
Myusu dīnuos vīneigī kukaini, kuri navar nūluceit spuornus ir spāris i muojvabūlis.
Pyrma tyukstūšim godu kaids cylvāks vuordā Aristars saceja, ka Solaruo sistema puorsavītoj ap Sauli.
Daži cylvāki uzskatēja, ka jam ir taisneiba, tok daudzi cylvāki dūmuoja preteji; ka Solaruo sistema puorsavītoj ap Zemi, tymā skaitā Saule (i ari cytys zvaigznis).
Tys redzīs sapruoteigi, par tū, ka navar just kai Zeme kustīs, vai ne?
Amazone ir ari pasauļa plotuokuo upe, dažvīt sešys jiudzis plota.
Amazone ir ari plotuokuo upe, dažvīt sešys jiudzis plota.
Pylni 20% iudiņs, kas nu planetys upem īplyust okeanūs, nuok nu Amazonis.
Golvanuo Amazonis upe ir 6387 km (3980 jiudzis). Tei savuoc iudini nu tyukstūšim mozuoku upju.
Koč ari piramidu ceļtnīceiba turpynuojās leidz Vāluos karalistis beigom, Gizys piramidys nikod natyka puorspātys ar sovu izmāru i konstrukcejis tehniskū izcileibu.
Jaunajā karalistē senī egiptīši breinuojās par sovu prīkšteču pīmineklim, kas tymā laikā beja krītni vaira nakai tyukstūša godu vaci.
Vatikana piļstātys īdzeivuotuoju skaits ir apmāram 800. Tei ir mozuokuo naatkareiguo vaļsts pasaulī i vaļsts ar mozuokū īdzeivuotuoju skaitu.
Vatikans sovūs tīseibu aktūs i oficialajā saziņā izmontoj itaļu volūdu.
Itaļu ir ari kasdīnys volūda tim, kas struodoj vaļsts dorbūs, cikom latiņu volūda bīži teik izmontuota religiskuos ceremonejuos.
Vysi Vatikana pylsūni ir Rūmys katūli.
Cylvāki jau senatnī ir zynuojuši par taidim kimiskim elementim kai zalts, sudobrs i varš, tai kai tūs vysus var atkluot dobā dabiskā veidā i tūs ir saleidzynūši vinkuorši īgiut ar primitivim instrumentim.
Filozofs Aristoteļs izvierzeja teoreju, ka vyss ir veiduots nu miksturys, kas sastuov nu vīna voi vairuokim nu četru elementu. Tī ir zeme, iudiņs, gaiss i guņs.
Tys vairuok leidzynuojās četrim materejis stuovūklim (taidā pošā seceibā): cīts, šķidrs, gāze i plazma, koč jis izvirzēja ari teoreju, ka tī puorsaveidoj jaunuos vīluos, veidojūt tū, kū mes radzam.
Sakausejumi byuteibā ir divu vai vairuoku metalu maisejums. Naaizmierstit, ka periodiskajā tabulā ir daudz elementu.
Taidi elementi kai kalcijs i kālijs teik uzskateiti par metalim. Prūtoms, ir ari taidi metali kai sudobrs i zalts.
Var byut ari sakausejumi, kas satur nalelu daļu nametalisku elementu, pīmāram, ūglekli.
Vysumā vyss ir izgatavuots nu materejis. Vysa matereja ir veiduota nu mozom daleņom, kū sauc par atomim.
Atomi ir tik natycami nīceigi, ka tūs triļjoni varātu ītiļpt ituo teikuma beigu punktā.
Deļtam zeimuļs, kod tys tyka radeits, beja lobs draugs draugs daudzim cylvākim.
Dīvamžāļ, tai kai ir pasaruodejuš jaunys raksteišonys metodis, zeimuļa statuss i lītuojuma veidi ir atmasti kai navajadzeigi.
Cylvāki niu roksta ziņuojumus iz datora ekranim, nikod narodūt vajadzeibu pīsatyvuot osynuotuojam.
Var tikai breinuotīs kaida klius klaviatura, kod pasaruodeis koč kas jaunuoks.
Kūdūlīrūči dorbojās piec pryncypa, ka kūdūla salikšonai ar daudzim protonim i neitronim ir napīcīšama energeja.
Leidzeigi kai smogu rateņu rypynuošona kolnā. Vēļreiz sadolūt kūdulu, daļa nu tuo energejis teik atbreivuota.
Dažym atomim ir nastabili kūduli, tys nūzeimej, ka tīm ir teņdence sasadalēt ar mozu voi pat bez nikaidys īkustynuošonys.
Mieness viersma ir veiduota nu kāmeišim i puteklim. Mieness uorejū sluoni sauc par gorūzu.
Tyvuokajā pusē gorūza ir apmāram 70 km bīza i 100 km bīza tuoluokajā pusē.
Tei ir pluonuoka zam mieneša jiurom i bīzuoka zam augstīnem.
Tyvuokajā pusē varātu byut vaira mieneša jiuru, partū ka gorūza ir plonuoka. Lavai beja vīgļuok pasaceļt vierspusē.
Satura teorejis ir vārstys iz izpratnis radeišonu, par tū, kas cylvākus atbaida voi dora pīviļceigus.
Ituos teorejis īrūsynoj, ka cylvākim ir konkretys vajadzeibys i/voi vielmis, kas ir internalizātys, kod jī kliust saauguši.
Itamuos teorejuos teik aplyukuots, kas konkretim cylvākim līk izavielēt lītys, kurys jī gryb dareit i kaidys lītys jūs vide liks tim dareit voi nadareit.
Divys popularys satura teorejis ir Maslova vajadzeibu hierarhejis teoreja i Hercberga divu faktoru teoreja.
Vyspuoreigi runojūt, kod vadeituoji suok vadeit sovus bejušūs vīnaudžus, var pasaruodeit divi uzvedeibys veidi. Vīns spektra gols ceņšās palikt "vīns nu puišim" (voi meitinem).
Ituo tipa vadeituojim ir sarežgeiti pījimt napopularus lāmumus, izpiļdēt disciplinarsūdus, veikt darbeibys izviertejumus, deligēt pīnuokumus i saukt cylvākus pi atbiļdeibys.
Spektra ūtrā golā cylvāks kliust par naatpazeistamu individu, kurs uzskota, ka jam ir juomaina vyss, kū komanda ir darejuse i juopadora tys par sovu.
Golu golā vadeituojs ir atbiļdeigs par komandys panuokumim i naveiksmem.
Itaida uzvedeiba bīži izraisa nasaskanis storp liderim i puorejū komandu.
Vyrtualuos komandys atbiļst taidim pošym izcileibys standartim kai parostuos komandys, tok pastuov nalelys atškireibys.
Vyrtualuos komandys dalinīki bīži dorbojās kai kontaktpunkts jūs tīšajai fiziskajai grupai.
Jim bīži ir leluoka autonomeja nakai standarta komandys dalinīkim, tai kai jūs komandys var sanuokt kūpā dažaiduos laika jūsluos, kurys vītejuo vadeiba var nasaprast.
Patīsys "Naradzamuos komandys" (Larsons i LaFasto, 1989, 109. lpp.) kluotbyutne ari ir unikala vyrtualuos komandys sastuovdaļa.
"Naradzamuo komanda" ir vadeibys komanda, kurai atsaskaita kotrs komandys dalinīks. Naradzamuo komanda kotram dalinīkam nūsoka standartus.
Deļkam organizaceja vieluos izīt caur laikītiļpeigam vuiceibu organizacejis izveidis procesam? Vīns nu organizacejis vuiceibu koncepceju eistynuošonys mierkim ir inovaceja.
Kod vysi pīejamī resursi teik efektivi izmontuoti organizacejis funkcionalajuos nūdaļuos, radūšums i atjauteiba var izapaust.
Tuo rezuļtatā process, kurā organizaceja struodoj kūpā, kab puorvarēt škieršļus, var nūvest pi jauna inovativa procesa, kab apmīrynuot klienta vajadzeibys.
Kab organizaceja varātu byut inovativa, vadeibai ir juoroda inovaceju kuļtura, kai ari juosadola zynuošonuos i organizatoriskajā vuiceišonā.
Angels (2006) skaidroj napuortraukteibys pīeju kai metodi, kas teik izmontuota, kab paleidzātu organizacejom sasnēgt augstuoku izpiļdejuma leimini.
Neirobiologiskī dati snādz fiziskus pīruodejumus teoretiskuos pīejis izzinis izpietej. Deļ tam tys sašaurynoj izpietis jūmu i padora tū drupeit precizuoku.
Korelaceja storp smedziņu patalogeju i uzvedeibu atbolsta zynuotnīkus jūs pietejumūs.
Jau ilgu laiku ir zynoms, ka dažaida veida smedziņu būjuojumi, traumys i audzieji ītekmej uzvedeibu i izraisa izmainis dažuos gareiguos funkcejuos.
Jaunū tehnologeju atteisteiba ļaun myusim redzēt i izpietēt smedziņu strukturys i procesus, kas nikod nav radzāti.
Tys snādz myusim daudz informacejis i materialu, kab izveiduot simulacejis modeļus, kas paleidz izprast procesus myusu pruotūs.
Koč ari muoksleigajam intelektam ir spieceiga zynuotniskuos fantastikys konotaceja, tys veidoj cīši svareigu datorzynuotņu nūzari, kas nūsadorboj ar uzvedeibu, vuiceišonūs i vīdū adaptaceju mehanismūs.
Muoksleiguo intelekta pietejumi ītver mašynu izveidi, kab automatizēt aizdavumus, kurim napīcīšoma inteligenta uzvedeiba.
Pīmāri īkļaun kontroli, planavuošonu i īplānuošonu, spieju atbiļdēt iz klientu diagnozem i vaicuojumim, kai ari rūkroksta, bolsa i sejis atpazeišonu.
Itaidys lītys ir klivušys par sevkurom disciplinom, kas fokusejās iz realu dzeivis problemu rysynuošonu.
Muoksleiguo intelekta sistemys niu ir bīži izmontuotys ekonomikys, medicinys, inženerzynuotņu i militarajā jūmā, kai ari tuos ir ībyuvētys dažaidūs sātys datorūs i video spēļu lītojumprogramuos. 
Ekskursejis ir lela daļa nu sevkurys klasis. Vysai bīži školuotuoji lobpruot aizvastu sovus školānus iz vītom, kurys nav īspejams apmeklēt ar autobusu.
Tehnologejis pīduovoj rysynuojumus ar virtualim izbraucīnim. Školāni var apsavērt muzeja artefaktus, apmeklēt akvareju voi apbreinuot skaistu muokslu, asūt kūpā ar sovu klasi.
Daleišonuos ar ekskurseju virtuali ir ari lelysks veids, kai puordūmuot ceļuojumu i dalētīs pīredzē ar nuokomuom klasem. 
Pīmāram, kotru godu školāni nu Bennetys školys Zīmeļkarolinā izstruodoj sātys lopu par jūs braucīni iz štata golvyspiļsātu, kotru godu sātys lopa teik puorveiduota, tok vacuos versejis teik saglobuotys tīšsaistē, kab kolpuotu kai albums.
Blogi var paleidzēt ari uzlobuot studentu raksteišonu. Koč ari studenti parosti uzsuok sovu blogu ar švaku gramatiku i pareizraksteibu, auditorejis kluotbyutne tū parosti maina.
Tai kai studenti bīži ir kritiskuokuo auditoreja, bloga autors suok ceņstīs uzlobuot sovu raksteišonu, kab izavairēt nu kritikys.
Blogu raksteišona "līk studentim kliut atjauteiguokim par pasauli tim apleik." Napīcīšameiba nūdrūsynuot auditorejis iņteresi, īdvasmoj školānus byut gudrim i interesantim (Toto, 2004).
Blogu raksteišona ir reiks, kas īdvasmoj sasadorbuot i mudynoj školānus paplašynuot vuiceibu apmārus uorpus tradicionaluos školys dīnys.
Pareiza blogu izmontuošona "var snēgt studentim īspieju kliut analitiskuokim i kritiskuokim; aktivi reagejūt iz interneta materialim, studenti var definēt sovu nūstuoju cytu rokstu kontekstā, kai ari apkūpuot sovys perspektivys par konkretim vaicuojumim" (Oravecs, 2002).
Otava ir Kanadys burveiguo divvolūdu golvyspiļsāta, tī ir dažaidys muokslys galarejis i muzeji, kas demonstrej Kanadys poguotni i tagadni.
Tuluok iz dīnvydim atsarūn Niagarys iudiņskrytums, a zīmeļūs Muskokys i cytas dobys naatkluotais skaistums.
Vysys ituos i cytys lītys izceļ tū, kū uorzemju cylvāki uzskota par kanadīšym byutiskuokū.
Lelys teritorejis tuoluok iz zīmelim ir vysai reši apdzeivuotys i dažys ir gondreiž naapdzeivuota savvaļa.
Īdzeivuotuoju skaita saleidzynuojumam, kas puorsteidz daudzus: ASV dzeivoj vairuok afroamerikaņu, nakai Kanadys īdzeivuotuoju.
Austrumafrikys solys atsarūn Indejis okeanā pi Afrikys austrumu krostim.
Madagaskara leidz šam ir leluokais atseviški asūšais kontinents, ka runa ir par sovvaļu.
Vairums mozūs solu ir naatkareigys vaļsts voi saisteitys ar Franceju i pazeistamys ar luksusa pludmalis kūrortim.
Arabi iz itom zemem ari atvede islamu, i tam beja lelys sekmis Komorā i Majotā.
Eiropys ītekme i kolonialisms suocēs 15. godu symtā, kod portugaļu pietnīks Vasko da Gama atroda Keipa maršrutu nu Eiropys iz Indeju.
Zīmeļūs regionu nūrūbežoj Sāhela, cikom dīnvydūs i rītumūs – Atlantejis okeans.
Sīvītis: teik rekomendāts, ka sevkura sīvīte ceļuotuoja apgolvoj, ka jei ir pracāta naatkareigi nu eistuo lauleibu statusa.
Ir nūdereigi ari nosuot gradzynu (viņ na taidu, kurs izaver cīši vierteigs).
Sīvītem ir juosaprūt, ka kulturys atškireibys var izraiset tū, kū juos nūsauktu par uzamuokšonu, i nav nikas naparosts tam, ka kaids sekoj, sagruob aiz rūkys i tml.
Esit styngra, nūraidūt veirīšus, i nasabeistit īsastuot par sovu poziceju (kulturys atškireibys voi nā – tuos nanūzeimej, ka tys ir pīļaunams!)
Myusu dīnu Kasablankys piļsātu 10. godu symtā p.m.ē. atkluoja berberu mokšernīki, i fenikīši, rūmīši i merenīdi izmontuoja tū kai strategisku ūstu, kū sauce Anfa.
Portugali tū iznycynuoja i puorbyuvēja ar nūsaukumu Kasabranka, tok piec zemistreicis 1755. godā pamete tū.
Marokys sultans puorbyuvēja piļsātu par Daru l-Badya, i spāņu tierguotuoji, kas tī izveiduoja tierdznīceibys bazis, deve tai nūsaukumu Kasablanka.
Kasablanka ir vīna nu vysmozuok interesantom īsapierkšonys vītom vysā Marokā.
Ap vacū Medinu ir vīgli atrast vītys, kur tiergoj tradicionalūs marokaņu izstruoduojumus, pīmāram, tadžinys, keramikys, uodys izstruoduojumus, iudiņa peipis i vasalu viertini seikumu, tok tys vyss ir paradzāts turistim.
Goma ir turistu piļsāta Kongo Demokratiskuos Republikys galejūs austrumūs pi Ruandys.
2002. godā Gomu izpūsieja lava nu Nyiragongo vulkana, kas aproka leluokū daļu piļsātys īlu, seviški piļsātys centru.
Goma ir saleidzynūši drūsa, tok sevkuri izbraucīni uorpus Gomys nu suokuma ir juoizpietej, lai izzynuotu kaujis stuovūkli, kas turpynojās Zīmeļu Kivu proviņcē.
Piļsāta ir ari baze, nu kurys kuopt Nyiragongo vulkanā, kai ari tī ir dažys nu lātuokajom kolnu gorillu puorguojīņu vītom Afrikā.
Var izmontuot boda-boda (motociklu taksi), lai varātu braukt pa Gomu. Parostuo (vītejuo) cena ir apmāram 500 Kongo franki par eisu braucīni. 
Apvīnuojumā ar relativū napīejameibu "Timbuktu" teik izmontuota kai metafora deļ eksotisku, attuolu zemu.
Myusu dīnu Timbuktu ir nabadzeiga piļsāta, tok tuos reputaceja padora tū par turistim interesantu vītu, i tī ir lidūsta.
1900. godā tuksneša smiļšu draudu deļ tei tyka īkļauta apdraudeitūs pasauļa vītu montuojuma sarokstā.
Tei beja vīna nu golvonūs apsastuošonys vītu Henrija Luisa Geitsa PBS eipašuos puorraidis "Afrikys pasauļa breinumi" veiduošonys laikā.
Piļsāta ir lelā kontrastā ar cytom vaļsts piļsātom, partū ka tai ir vairuok arabu, na afrikaņu nūskaņa.
Krīgera Nacionalais parks (KNP) atsarūn Dīnvydafrikys zīmeļaustrumūs i īt gar Mozambikys rūbežu austrumūs, Zimbabvis rūbežu zīmeļūs, i dīnvydu rūbeža ir Krokodilu upe.
Parks aizjem 19,500 km² i ir sadaleits 14 dažaiduos ekozonuos, kur kotra atbolsta dažaidus sovvalis dzeivinīkus.
Tei ir vīna nu golvonūs Dīnvydafrikys apskatis vītu i teik skaiteita par Dīnvydafrikys nacionalūs parku (SANParks) flagmani.
Taipat kai vysūs Dīnvydafrikys nacionalajūs parkūs, parkā ir kasdīnys saglobuošonys i īejis moksa.
Var byut izdeveigi īsaguoduot ari Wild Card, kas nūdrūsynoj īeju ari atseviški izvālātūs parkūs Dīnvydafrikā voi vysūs Dīnvydafrikys nacionalajūs parkūs.
Honkongys sola pīškir teritorejai Honkongys nūsaukumu, i tei ir vīta, iz kuru daudzi turisti pamatā fokusejās.
Āku parade, kas veidoj Honkongys panoramu, ir saleidzynuota ar myrdzūšu jūslu diagramu, kū skaidri paruoda Viktorejis ūstys iudini.
Kab īgiutu lobuokūs Honkongys skotus, atstuojit solu i dūditēs iz Kovlona krostmolu, kas atsarūn pretī.
Vairuma Honkongys solu piļsātu atteisteiba ir bleivi nūslūguota iz meliorātys zemis gar zīmeļu krostu.
Itū vītu britu kolonisti puorjēme kai sovu, i, ka jius vaicojat pīruodejumus par teritorejis kolonialū poguotni, itei ir loba vīta, kur suokt.
Sundarbana ir leluokuo pīkrastis mangrovu jūsla pasaulī, kas nu krosta stīpās 80 km (50 mi) Bangladešys i Indonezejis īškzemis teritorejā.
Sundarbana ir pasludynuota par UNESCO Pasauļa montuojuma vītu. Indejis teritorejā asūšū mežu daļu sauc par Sundarbanys Nacionalū parku.
Tok meži nav tikai mangrovu pūri — tymūs ir dažys nu pādejūs varonūs džungļu audžu, kurys kuodreiz puorkluoja Gangetikys leidzonumu.
Sundarbana aizjam 3,850 km² lelu plateibu, nu kurys apmāram vīnu trešdaļu kluoj iudiņa/pūru apgoboli.
Kūpš 1966. goda Sundarbana ir sovvalis dobys rezervats, teik riekinuots, ka itymā apgobolā ir 400 karaliskūs Bengalejis tigru i apmāram 30 000 plankumainūs brīžu.
Autobusi vysu dīnu atīt nu starprajonu autoūstys (puori upei), leluokuo daļa, eipaši tī, kas dūdās iz austrumim i Džakaru/Bumthangu, atīt nu 06.30 leidz 07.30.
Tai kai starprajonu autobusi bīži ir pylni, ir īteicams īsaguoduot bileti puora dīnu agruok.
Leluokū daļu apkolpoj naleli japaņu pīkrastis autobusi, kas ir ārti i iztureigi.
Kūpeigī taksometri ir mudrs i ārts veids, kai ceļuot iz tyvejom vītom, pīmāram, Paro (Nu 150) i Punakhu (Nu 200).
Ojapokys upis tylts ir vanšu tylts. Tys īt puori Ojapokys upei i savīnoj Ojapokys piļsātu Brazilejā i Franču Gvianys piļsātu Senžoržesu.
Obi tūrni pasaceļ 83 metru augstumā, tys ir 378 metrus gars ar divom 3,5 metru plotom jūslom.
Vertikalais attuolums zam tylta ir 15 metri. Konstrukceja tyka pabeigta 2011. goda augustā, tok tys natyka atvārts satiksmei leidz 2017. goda martam.
Planavuots, ka tylts piļneibā suoks dorbu 2017. godā, kod paradzāts pabeigt Brazilejis muitys kontrolpunktus.
Guaraní beja svareiguokuo pamatīdzeivuotuoju grupa, kas apdzeivuoja Austrumparagvaju i dzeivuoja daleji kai nūmadu medinīki, kuri praktizēja iztikys minimuma lauksaimnīceibu.
Čako regionā dzeivuoja cytys pamatīdzeivuotuoju ciļšu grupys, pīmāram, Guaycurú i Payaguá, kuri izdzeivuoja medejūt, vuocūt dobys veļtis i mokšerejūt.
16. godu symtā Paragvaja, kuru kuodreiz sauce par "Indejis mylzu proviņci", roduos, sasateikūt spāņu īkaruotuojim ar vītejom pamatīdzeivuotuoju grupom.
Spāni suoce kolonizacejis periodu, kurs ilga treis godu symtus.
Kūpš Asunsjonys dybynuošonys 1537. godā Paragvaja ir spiejuse saglobuot lelu daļu nu pamatīdzeivuotuoju rakstura i identitatis.
Argentina ir labi pazeistama ar vīnu nu lobuokajom polo komandom i spālātuojim pasaulī.
Goda leluokais turnirs nūteik decembrī Las Canitas polo laukumūs.
Mozuokus turnirus i mačus var vērtīs ari cytūs goda laikūs.
Kab izzynuotu jaunumus par turnirim i tū, kur nūpierkt biletis, meklejit "Argentina de Polo" asociaceju.
Oficialuo Folklendu valuta ir Folklendys muorceņa (FKP), kurys vierteiba ir vīnaida ar vīnys Lelbritanejis muorcenis (GBP) vierteibu.
Naudu var apmaineit vīneigajā bankā soluos, kas atsarūn Stenlijā, īpretim veikalam FIC West.
Lelbritanejis muorcenis parosti teik pījimtys vysur soluos, taipat bīži teik pījimtys ari Stenlija kreditkartis i ASV dolari.
Nūmaļuos soluos kreditkartis vysdreizuok natiks pījimtys, koč Lelbritanejis i ASV valuta varātu tikt pījimta; īprīkš sasazynojit ar eipašnīkim, kab konkretizātu pīmāruotuokū moksuojuma veidu.
Folklendu valutu apmaineit uorpus solom ir gondreiz naīspiejami, deļtam apmainit naudu, pyrma atstuojit solys.
Montevideo atsarūn iz dīnvydim nu Ekvatorys, deļtam, kod zīmeļu puslūdē ir zīma, tī ir vosora i ūtraiži.
Montevideo atsarūn subtropūs; vosorys mienešūs temperatura parosti ir viers +30°C.
Zīma var byut muoneigi vāsa; temperatura reši nūsleid zam nullis, tok vieja i mytruma savīnuojums roda sajiutu, ka ir soltuoks, nakai ruoda termometrs.
Nav eipašu "leitainū" voi "sausū" periodu: leita daudzums vysu godu palīk apmāram taids pats.
Koč i daudzi nu parka dzeivinīku ir pīroduši redzēt cylvākus, sovvalis dzeivinīki tūmār ir sovvalis dzeivinīki i navajadzātu jūs baruot voi traucēt.
Saskaņā ar parka administracejis saceitū turitēs vysmoz 100 jardu/metru attuolumā nu luoču i vylku i 25 jardu/metru attuolumā nu cytu sovvalis dzeivinīku! 
Naatkareigi nu to, cik paklauseigi jī izaver, sumbri, aļni, brīži, luoči i gondreiž vysi cyti lelī dzeivinīki var uzbrukt.
Kotru godu vairuoki desmiti apmaklātuoju teik īvaiņuoti, partū ka jī naīvāruoja pīmāruotu distanci. Itī dzeivinīki ir leli, mežūneigi i potenciali beistami, partū puoruok nauzabuozit jim. 
Vēļ ari jemit vārā, ka luočus i cytus sovvalis dzeivinīkus pīsaista smokys, partū izavairit nosuot voi gataveit smuordeigu puortyku i uzturit teiru nūmetni.
Apija ir Samoa golvyspiļsāta. Piļsāta atsarūn Upolu solā, i tamā dzeivoj nadaudz mozuok par 40 000 dzeivuotuoju.
Apija roduos 19. gs. 50. godūs i nu 1959. goda ir oficialuo Samoa golvyspiļsāta.
1889. godā ūstā nūtyka biedeigi slovanuo flotis sadaleišona, kod septeni kugi nu Vuocejis, ASV i Lelbritanejis atsasaceja pamest ūstu.
Vysi kugi tyka nūgremdāti, izjamūt vīnu britu kreiseri. Apmāram 200 amerikaņu i vuocīšu zaudēja dzeiveibu.
Mau kusteibys organizātuos naatkareibys ceinis laikā mīreiga puļciešonuos piļsātā izraiseja golvonuo viersaiša Tupua Tamasese Lealofi III nūgalynuošonu.
Deļtam, ka Oklendu īskauj divys ūstys, ir daudz pludmaļu. Popularuokuos ir treis vītuos.
Zīmeļu krosta pludmalis (Zīmeļu ūstys apleicīnē) ir Klusajā okeanā i stīpās nu Longbejis zīmeļūs leidz Devonportai dīnvydūs.
Gondreiž vysys nu tūs ir smiļšainys pludmalis, kuruos var drūsai mauduotīs, daudzuos ānu snādz pohutukava kūki.
Tamaki Drive pludmalis ir Vaitemata ūstā, augstuokuos klasis Mission Bay i St Heliers prīškpiļsātuos centralajā Oklendā.
Tuos ir dažreiz puorpiļdeitys saimis pludmalis ar lelu pīkrastis veikalu izvieli. Mauduotīs ir drūsai.
Golvonais vītejais ols ir "Number One", tys nav sarežgeits ols, bet pateikams i atsvaidzynojūšs. Cytu vītejū olu sauc "Manta".
Tī ir daudz fraņču veinu, tok Jaunzelandis i Australejis veinim varātu byut vīgļuok puorcīst braucīnu
Vītejais krana iudiņs ir piļneigi drūss dzeršonai, tok, ka beistitēs, vīgli var atrast buteļu iudini.
Australīšim ideja par "flat white" kopeju ir sveša. Moza malna kapeja ir "espresso", kapučino puorlej ar kriejumu (na putom), i čajs teik pasnāgts bez pīna.
Korstais šokolads atbylst Beļgejis standartim. Augļu sulys ir duorgys, bet breineigys.
Daudzi braucīni iz rifu nūteik cauru godu, i traumys itūs īmaslu deļ rifā ir ratums.
Tok klausitēs varys īstuožu īsacejumus, īvārojit vysys zeimis i pīviersit eipašu viereibu drūseibys breidynuojumim.
Zīmeļūs nu piļsātys 1770 nu oktobra da apreļa pludmalēs i pi upu greivom ir sastūpamys meduzys. Reizem tuos var atrast ari uorpus itim laikim.
Haizivs pastuov, tok juos cīši reši uzbryuk cylvākim. Leluokuo daļa haizivu beistās nu cylvākim i aizmaudoj paceli.
Suoļsiudiņa krokodili aktivi nadzeivoj okeanā, jūs pamata dzeivūtne ir upu guļtnēs iz zīmelim nu Rokhemptonys.
Īprīkšeja rezervaceja dūd ceļuotuojam sirdsmīru, ka piec tikšonys golamierkī jam byus kur gulēt.
Ceļuojumu agentim bīži viņ ir darejumi ar konkretom vīsneicom, lai ari ir īspiejams ar ceļuojuma agenta starpnīceibu rezervēt cyta veida apsamesšonys vītys, kai kempinga vītys.
Ceļuojumu agenti parosti pīduovoj paketis, kas ītver reitiškys, transporta pakolpuojumus iz lidūstu i nu tuos voi pat kombinātus lidojuma i vīsneicys komplektus.
Jī var ari saglobuot jums rezervaceju, ka jums vajadzeigs laiks, kab apdūmuotu pīduovuojumu voi sagataveitu cytus dokumentus jiusu golamierķam (pīm. vizu).
Vysi grūzejumi i pīprasejumi vysupyrma juoīsnādz ceļuojuma agentam, na taišni vīsneicai.
Dažūs festivalūs leluokuo daļa muzykys festivalu dalinīku izdūmoj apsamest iz vītys, i vairuokums apmaklātuoju tū skaita par byutisku pīredzis daļu.
Ka gribit byut tyvu darbeibai, jums byus juoīsarūn agri, kab dabuotu kempinga vītu tyvu muzykai.
Atguodojit, ka, lai ari muzyka iz golvonajom skotivem var byut beigusēs, var byut festivala sadalis, kur muzyka tiks spālāta leidz vālai naktei.
Dažūs festivalūs ir eipašys teļšu vītys saimem ar mozim bārnim.
Ka zīmā škārsojat Zīmeļbalteju, puorbaudit kajeitis atsarasšonys vītu, partū ka, braucūt cauri ladam, tys vysvaira skortajim roda šausmeigu trūksni.
Sanktpīterburgys kruizūs ir īkļauts laiks piļsātā. Kruiza pasažeri ir atbreivuoti nu vizu praseibu (puorbaudit nūsacejumus).
Kazino parosti pīlīk daudz pyuļu, kab maksimizātu gostu iztārātū laiku i naudu. Lūgu i stuņdinīku parosti nav, i izejis ir gryuši atrast.
Jim parosti ir eipaši iedīņu, dzierīņu i izklaidis pīduovuojumi, kab uzturātu gostus lobā nūskaņuojumā i turātu jūs telpā.
Dažuos vītuos sātā teik pīduovuoti alkoholiskī dzierīni. Tok dzārums paslyktynoj sprīstspieju, i vysi lobī spielmani zyna, cik svareigi ir palikt skaidrā.
Sevkuram, kurs gatavejās braukt augstūs plotuma gradūs voi puori kolnu puorejom, juojam vārā snīga, lada voi sasaļšonys īspiejameiba.
Iz apladuojušom i snīguotom brauktivem berze ir moza, i navarat braukt tai, it kai jius byutu iz plyka asfalta.
Putiņa laikā pīteikūši daudz snīga, kab īsasprīstu, var nūkrist cīši eisā laikā.
Radzameibu var īrūbežuot ari kreitūšs voi pyusts snīgs voi kondensats, voi lads iz transportleidzekļa lūgu.
Nu ūtrys pusis, apladuojuma i snīga apstuokli daudzuos vaļstīs ir normali, i satiksme puorsvorā napuortraukti nūteik vysu godu.
Safari, īspiejams, ir leluokais turisma pīviļciejs Afrikā i daudzu apmaklātuoju izcalta vīta.
Termins safari popularā nūzeimē atsatīc iz ceļuošonu pa sauszemi, kab apsavārtu satrīcūšū Afrikys sovvalis dobu, eipaši savannu.
Daži dzeivinīki, par pīmāru, zylūni i žirafis, mādz tyvuotīs mašynom, i standarta apreikuojums ļaus labi redzēt.
Lauvys, gepardi i leopardi reizem ir kautreigi, i jūs lobuok redzēsit ar bynūkli.
Pastaigys safari (saukts ari par "kryumu safari", "puorguojīņu safari" voi īšonu "kuojom") sastuov nu puorguojīņa dažu stuņžu voi vairuoku dīnu garumā.
Paraolimpiskuos spēlis nūtiks nu 2021. goda 24. augusta leidz 5. septembram. Daži pasuokumi nūtiks cytuos vītuos Japanā.
Tokija byus vīneiguo Āzejis piļsāta, kura uzjāmuse div vosorys olimpiskuos spēlis, partū ka jei uzjēme spēlis 1964. godā.
Ka jius rezerviejot sovus liduojumus i palikšonu 2020. godā, pyrma tyka izziņuota atlikšona, jums var byut sarežgeita situaceja.
Atceļšonys politikys atsaškir, tok leluokuo daļa marta beigu atceļšonys politiku, kas baļsteitys iz koronavirusu, naatsatīc iz 2020. goda juli, kod beja paradzātys olimpiskuos spēlis.
Paradzams, ka leluokuo daļa pasuokuma beletu moksuos storp 2500 i 130 000 jenu, bet parostī beleti moksuos ap 7000 jenu.
Mytru driebu gludynuošona var paleidzēt tom izžyut. Daudzuos vīsneicuos ir īspieja nūmuot gludekli i gludynojamū dieli, pat ka taida nav numerī.
Ka gludeklis nav daīmams voi ari nagribit volkuot gludynuotys zečis, varit raudzeit lītuot fenu, ka tys ir daīmams.
Esit viereigi, kab drēbe napalyktu puoruok korsta (tys var izraiseit sasaraušonu voi uorkuortys gadīņūs – pīdegšonu).
Ir dažaidi iudiņa atteireišonys veidi, daži ir vaira efektivi pret konkretim draudim.
Dažuos vītuos pīteik iudini vuoreit vīnu minutu, cytūs ir vajadzeigys vairuokys minutys.
Filtru efektivitate ir atškireiga, i, ka rūnās švuorbys, jius varit apsvērt īspieju nūpierkt iudini slāgtā butelē nu cīnejama uzjāmuma.
Ceļuotuoji var sasaskart ar dzeivinīku kaitieklim, kurūs jī nazyna nu sovu regionu.
Kaitiekli var samaituot iedīni, izraiseit kairynuojumu voi švakuokajā gadīnī – izraiseit alergiskys reakcejis, izplateit indi voi puornosuot infekcejis.
Pošys infekcejis slimeibys voi beistamī dzeivinīki, kas var savaiņuot voi nūgalynuot cylvākus, parosti nav klasificejami kai kaitiekli.
Beznūdūkļu īsapierkšona ir īspieja nūpierkt precis, kas atbreivuotys nu nūdūkļu i akcizis nūteiktuos vītuos.
Ceļuotuoji iz vaļstim ar augstim nūdūklim, šaļtim var ītaupeit īvāruojamu naudys summu, eipaši par taidim produktim kai alkoholiskī dzierīni i tabaka.
Pūsms storp Point Marion i Fairmont roda vysgryutuokūs braukšonys apstuokļus iz Bufalo-Pitsburgys šosejis, bīži īmūt caur izolātu meža teritoreju.
Ka naasat pīrads braukt pa lauku celim, paturit pruotā, ka dominej stuovys nūguozis, šaurys jūslys i osi leikumi.
Izlyktī dreizuma īrūbežuojumi ir īvāruojami zamuoki nakai īprīkšejūs i nuokušajūs pūsmūs – parosti 35–40 jiudzis stuņdē (56–64 km/h) –, i styngra tūs īvāruošona ir svareiguoka nakai cytkuort.
Interesanti, ka mobilūs telefonu pakolpuojumi ite ir daudz spieceiguoki nakai daudzūs cytūs maršruta pūsmūs, pīm., Pennsylvania Wilds.
Vuocu konditorejis izstruoduojumi ir dīzgon lobi, i Bavarejā tī ir dīzgon boguoteigi i daudzveideigi, leidzeigi kai pi jūs dīnvydu sābru Austrejā.
Izplateiti ir augļu konditorejis izstruoduojumi, ar uobelim tī teik capti vysu godu, bet vīšnis i šlivys pasaruoda vosorā.
Daudzūs vuocu konditorejis izstruoduojumūs ir ari mandelis, lozdu rīksti i cyti rīksti. Popularys kūkys bīži viņ cīši labi sader ar tasi stypra kopeja.
Ka gribit nalelus, tok boguoteigus konditorejis izstruoduojumus, paraugit tūs, kurūs atkareibā nu regiona sauc Berliner, Pfannkuchen voi Krapfen.
Karijs ir iedīņs, kura pamatā ir garšaugi i garšvīlys kūpā ar gaļu voi duorzinim.
Karijs var byut "sauss" voi "sļapnys" atkareibā nu škeistuma daudzuma.
Zīmeļindejis i Pakistanys īškzemis regionūs karijā parosti izmontoj jogurtu; Indejis dīnvydūs i dažūs cytūs subkontinenta pīkrastis regionūs parosti izmontoj kokosrīkstu pīnu.
Ar 17 000 solu, nu kurūs izavielēt, Indonezejis iedīņs ir vyspuoreigs termins, kas aptver lelu regionaluos kuknis daudzveideibu vysā vaļstī.
Bet, ka tū lītoj bez papyldu apzeimiejumu, itys termins parosti nūzeimoj puortyku nu golvonuos Javys solys centraluos i austrumu dalis.
Javys kukne niu ir plaši daīmama vysā arhipelagā i tei pīduovoj vērtini vīnkuorši gordu iedīņu, dominejūšuos garšys ir javīņu īcīneitī zemisrīksti, čili, cukrys (eipaši Javys kokosrīkstu cukrys) i dažaidys aromatiskuos garšvīlys.
Kuopšli ir bolsti juotnīka kuojom, kas karinej obejuos sadlu pusēs.
Tī nūdrūsynoj juotnīkam leluoku stabilitati, tok var radeit bažys par drūseibu, partū ka tymūs var īspryust juotnīka kuojis.
Ka juotnīks teik nūsvīsts nu zyrga, bet juo pāda ir īspryuduse kuopslī, tū var viļkt, ka zyrgs bāg paceli. Kab samazynuotu itū rysku, var veikt vairuokus drūseibys pasuokumus.
Pyrmom kuortom, leluokuo daļa juotnīku volkoj juošonys zuobokus ar papīdi i gludu, dīzgon šauru zūli.
Tuoļuok, dažim sadlim, eipaši angļu sadlim, ir drūseibys stīni, kas ļaun kuopšļa uodai nūkrist nu sadlu, ka kreitūšs juotnīks tū valk atpakaļ.
Kočamo īleja – Čīlis golvonais kuopšonys golamierkis, kas zynoms kai Dīnvydamerikys Josemiti, ar lelu granita sīnu i klinšu daudzveideibu.
Nu viersyuņu pasaver elpu aizraunūši skoti. Alpinisti nu vysu pasauļa molu napuortraukti veidoj jaunus maršrutus storp tuos nabeidzamū sīnu potencialu.
Kolnu snīga sporta veidi, īskaitūt sliepuošonu i snovbordu, ir populari sporta veidi, kas ītver sleidiešonu lejā pa snīguotu reljefu ar sliepem voi snīga dieli, kas pīstyprynuots pi kuoju.
Sliepuošona ir nūzeimeiga ceļuošonys aktivitate ar daudzim entuziastim, kas šaļtim teik saukti par "sliepuošonys klaidūnim", kas planavoj vysys breivdīnys, balstūtīs uz sliepuošonu nūteiktā vītā.
Sliepuošonys ideja ir cīši vaca – olu zeimiejumi, kurūs attāluoti sliepuotuoji, ir datāti ar 5000. godu pyrma myusu erys!
Kolnu sliepuošona kai sporta veids aizasuoce vysmoz 17. godusymtā, i 1861. godā Australejā norvegi attaiseja pyrmū atpyutys sliepuošonys klubu.
Ceļuošona ar sliepem: itū aktvitati sauc ari par sliepuošonys turismu voi sliepuošonys puorguojīni.
Tys ir saisteits ar alpinismu voi kolnūs kuopšonu, bet parosti tū naītver, pādejī teik veikti stuovā apvydā, i tim vajadzeigys styngruokys sliepis i zuoboki.
Dūmojit par sliepuošonys maršrutu leidzeigi kai par puorguojīņa maršrutu.
Lobūs apstuokļūs varēsit pīveikt nadaudz leluokus attuolumus, nakai īmūt – tok tikai cīši reši jums izadūs sasnīgt distanču sliepuošonys uotrumu bez mugorsūmys kūptuos trasēs.
Eiropa ir saleidzynūši mozs kontinents, bet tamā ir daudz naatkareigu vaļstu. Normalūs apstuokļūs ceļuošona cauri vairuokom vaļstim nūzeimātu, ka vairuokys reizis juoīt cauri vizu dasacejumim i pasu kontrolei.
Tok Šengenys zona itamā ziņā dorbojās kai vīna vaļsts.
Cikom jius uzaturit itamā zonā, jius parosti varit škārsuot rūbežus, atkuortuoti naīmūt cauri pasu kontrolis punktim.
Taipat, ka jums ir Šengenys viza, jums nav juopīsoka vizys iz kotru Šengenys daleibvaļsti atseviški, tai ītaupūt laiku, naudu i dorbu ar dokumentim.
Nav universalys definicejis, kuruos precis ir senlītys. Dažys nūdūkļu agenturys par senlītom skaita precis, kas vacuokys par 100 godu.
Definicejai ir geografiskys atškireibys, kur Zīmeļamerikā vacuma limits var byut eisuoks nakai Eiropā.
Amatnīceibys izstruoduojumus var definēt kai senlītys, lai ari tī ir jaunuoki nakai masveida produkceja.
Zīmeļbrīžu audziešona ir nūzeimeigs sāmu iztykys olūts, i tierdznīceibys kultura ir nūzeimeiga ari daudzu cytu profeseju puorstuovim.
Pat tradicionali na vysi sāmi ir nūsadorbuojuši ar lela mārūga zīmeļbrīžu audziešonu, bet dzeivuojuši nu zyvu giušonys, medeibu i tamleidzeigi, zīmeļbrīžus puorsvorā turūt kai dorba dzeivinīkus.
Myusu dīnuos daudzi sāmi struodoj modernūs dorbūs. Turisms ir nūzeimeigs īnuokumu olūts Lapzemē, sāmu apgobolā.
Lai ari tys teik daudz izmontuots, eipaši tūs vydā, kas nav romi, vuords "čyguons" bīži teik skaiteits par aizskorūšu, partū ka tys ir saisteits ar nagativim stereotipim i naprecizu prīškstotu par romu cylvākim.
Ka vaļsts, kurū apmeklēsit, tiks pakļauta ceļuošonys breidynuojumim, var tikt ītekmāta jiusu ceļuojuma veseleibys apdrūsynuošona voi ceļuojuma atceļšonys apdrūsynuošona.
Varit i jimt vārā cytu vaļstu vaļdeibu padūmus, ne tikai sovas, tok tī ir dūmuotu jūs pylsūnim.
Par pīmāru, Amerikys pylsūni Tyvajūs Austrumūs var sasaskart ar atškireigom situacejom nakai eiropīši voi arabi.
Breidynuojumi ir tikai eiss kūpsavylkums par politiskū situaceju vīnā vaļstī.
Pīduovuotī redzīni bīži ir vierspusieji, vyspuoreigi i puoruok vīnkuoršuoti, saleidzynojūt ar cytur daīmamū detalizatuokū informaceju.
Beistami laikapstuokli ir vyspuoriejs termins, kas apzeimoj sevkuru beistamu laikapstuokļu paruodeibu, kas var izraiseit būjuojumus, nūpītnus sakaru puorruovumus voi cylvāku dzeiveibu zaudiešonu.
Beistami laikapstuokli var byut sevkurā vītā pasaulī, i tim ir dažaidi veidi, kas var byut atkareigi nu geografejis, topografejis i atmosferys apstuokļu.
Styprs viejs, krusa, puormiereigs nūkrišņu daudzums, guņsgrāki, taipat kai pārkiuņa nagaiss, tornado, iudiņa smerčs ir beistamu laikapstuokļu formys i sekys.
Regionali i sezonali beistami laikapstuokli ir putini, snīga vātrys, lada vātrys i putekļu vātrys.
Ceļuotuojim ir stypri īsokams apsazynuot sevkuru beistamu laikapstuokļu rysku, kas var ītekmēt jūs regionu, partū ka tī var ītekmēt vysus ceļuojuma planus.
Sevkuram, kurs planavoj apmeklēt vaļsti, kurū varātu skaiteit par kara zonu, ir juosajam profesionala apvuiceiba.
Meklejūt škārsteiklā "Nalabvieleigys vidis kursi", īspiejams, tiks paruodeita vītejuo uzjāmuma adrese.
Kursūs parosti teik apsavārti vysi ite apsprīstī vaicuojumi daudz detalizātuok, klyuotyn vēļ ar praktiskū pīredzi.
Kursi parosti ir nu 2 leidz 5 dīnom i ītver lūmu spēlis, daudz pyrmuos paleidzeibys i dažreiz ari īrūču apvuiceibys.
Gruomotys i žurnali par izdzeivuošonu tuksnesī ir izplateiti, bet publikaceju par kara zonom ir moz.
Ceļuotuojim, kuri planavoj dzymuma mainis operaceju uorzemēs, ir juonūdrūsynoj, ka jim leidza ir dereigi dokumenti braucīņam atpakaļ.
Vaļdeibu gryba izdūt pasis, kurymuos nav nūruodeits dzymums (X), voi dokumentus, kas atjaunynuoti, kab tī atbylstu vālamajam vuordam i dzymumam, atsaškir.
Tikpat cīši dažaida ir uorvaļstu vaļdeibu gryba īvāruot itūs dokumentus.
Puormekliešona drūseibys kontrolpunktūs ari ir palykuse daudz uzmuoceiguoka laikmatā piec 2001. goda 11. septembra.
Transpersonom pyrma operacejis navajadzātu sagaideit, ka jī izīs caur skenerim ar naskortu privatumu i cīnu.
Puorruovuma atstraumis ir atsagrīzšonys plyusma nu viļņu, kas laužās nu pludmalis, bīži viņ pi rifa voi tamleidzeigi.
Zamiudiņa topologejis deļ atsagrīzšonys plyusma ir koncentrāta dažūs dziļuokūs pūsmūs, i tī var veiduotīs strauja straume iz dziļiudini.
Leluokuo daļa smierts gadīņu nūteik nūguruma deļ, raugūt mauduot atpakaļ pret straumi, kas var byut naīspiejami.
Kai tik jius teikat uorā nu straumis, mauduošona atpakaļ vaira nav gryutuoka kai parosti.
Raugit mierkēt tī, kur vaira naasat dagiuts, voi atkareibā nu jiusu prasmu i tuo, voi asat pamaneits, īspiejams, gribēsit gaideit gluobšonu.
Atsagrīsšonys šoks atīt uotruok nakai kulturšoks (ir mozuoka madamieneša faze), ir ilguoks i var byut gryotuoks. 
Ceļuotuojim, kurim beja vīglai pīsalāguot jaunai kulturai, cytu reizi ir gryušuok nu jauna pīsalāguot sovai dzymtajai kulturai.
Kod atsagrīz sātā nu dzeivuošonys uorzemēs, tu esi pīrads pi jaunuos kulturys i aizmierss dažus sovys dzymtuos kulturys īrodumus.
Cylvāki, vystycamuok, beja pacīteigi i saprūtūši, kod tu pyrmū reizi brauci iz uorzemem, deļtam ka saprota – ceļuotuojim vajag pi jaunuos vaļsts pīrast.
Cylvāki var napadūmuot, ka ceļuotuojim, kuri atsagrīž sātā, taipat ir svareiga pacīteiba i sapratne.
Piramidys skanis i gaismys šovs ir vīna nu interesantuokūs lītu bārnim itamā apleicīnē.
Jius varit redzēt piramidys tymsā, i jius varit tuos redzēt klusumā pyrma šovs suocīs.
Parosti vysod ite var dzierdēt turistu i puordevieju skaņu. Stuosts par skaņu i gaismu ir gondreiž kai stuostu gruomota.
Sfinksa ir garuo stuosta fons i stuosteituoja.
Ainys teik paruodeitys iz piramidom, i ir izgaismuotys vysaidys piramidys.
Iz Dīnvydšetlendys solom, kas tyka atkluotys 1819. godā, preteņdej vairuokys vaļsts, i tom ir vysvaira bazu – 2020. godā ir aktivys sešpadsmit.
Arhipelags atsarūn 120 km iz zīmeļu nu pussolys. Leluokuo ir Karaļa Džordža sola ar apmetni Villa Las Estrellas.
Cytys ir Livingstonys sola i Deceptiona, kur vys vēļ aktiva vulkana applyustūšuo kaldera nūdrūsynoj īspaideigu dobys ūstu.
Elsvortys zeme ir regions iz dīnvydu nu pussolys, kū īrūbežoj Belingshauzena jiura.
Ite asūšī pussolys kolni saplyust ar plato, piec tam otkon pasaruoda, veidojūt 360 km garu Elsvortys kolnu kiedi, kū sadola Minesotys laduojs.
Zīmeļu daļā aba Sentinela grādā atsarūn Antarktidys augstuokī kolni, Vinsona masivs, kura viersyune atsarūn 4892 m augstumā Vinsona kolnā.
Attuoluos vītuos bez mobiluo telefona puorkluojuma satelitelefons var byut vīneiguo īspieja.
Satelittelefons parosti naaizstuoj mobilū telefonu, deļtam ka telefona zvona veikšonai jums juoatsarūn uorpus telpom i juobyun ar skaidru satelita radzameibu.
Pakolpuojumu bīži izmontoj kuģnīceiba, tymā skaitā ari izprīcu kugi, kai ari ekspedicejis, kurom ir attuolys datu i bolsa vajadzeibys.
Vītejam telefona pakolpuojumu snīdziejam vajadzātu byut īspiejai snēgt vairuok informacejis par savīnuojuma izveidi ar itū pakolpuojumu.
Arviņa popularuoks rysynuojums tim, kas planavoj puortraukumu, ir ceļuot i vuiceitīs.
Tys ir eipaši populars školu beidzieju vydā, ļaunūt jim pajemt godu breivu pyrma universitatis, naapdraudūt sovu izgleiteibu.
Daudzūs gadīņūs registriešonuos storpgodu kursūs uorzemēs faktiski var uzlobuot jiusu izredzis īgiut augstuokū izgleiteibu sovā sātys vaļstī.
Parosti, lai varātu registrētīs itamuos izgleiteibys programuos, byus juomoksoj vuiceibu moksa.
Sūmeja ir lobs mierkis laivuošonai. "Tyukstūša azaru zemē" ir ari daudzys solys tuos azarūs i pīkrastis arhipelagūs.
Arhipelagūs i azarūs jahta nav dastateigai vajadzeiga.
Koč i pīkrastis arhipelagi i leluokī azari pa tīsai ir pīteikūši leli sevkurai jahtai, mozuokys laivys voi pat kajaka izmontuošona var snēgt cytu pīredzi.
Laivuošona ir Sūmejis nacionaluo izklaide, iz kotrim septenim ostonim cylvākim ir pa laivai.
Taipat ir Norvegejā, Zvīdrejā i Jaunzelandē, cytaiži itei izklaide ir vysai unikala (pīmāram, Niderlandē iz kotrim 40 cylvākim ir pa laivai).
Leluokajai daļai atškireigūs Baltejis kruizu ir paradzāta ilgstūša uzaturiešona Sanktpīterburgā, Krīvejā.
Tys nūzeimoj, ka varit apmeklēt viesturiskū piļsātu puora pylna dīnu, atsagrīžūt i naktī guļūt iz kuģa.
Ka dūdatēs krostā tikai ar kuģa ekskursejom, nabyus vajadzeiga atseviška viza (nu 2009. goda).
Dažu kruizu brošuruos ir īkļauta Berline, Vuoceja. Kai radzams nu viersā radzamuos kartis, Berline nav tyvai jiurai, i piļsātys apmekliejums nav īkļauts kruiza cenā.
Ceļuošona ar lidmašynu var byut bīdejūša pīredze vysaida vacuma i pīredzis cylvākim, eipaši, ka jī īprīšk nav liduojuši voi ir pīdzeivuojuši traumatisku nūtykumu.
Par tū nav juosakaunej: tys naatsaškir nu personeigūs baiļu i napatykys pret cytom lītom, kas ir cīši daudzim cylvākim.
Dažim izpratne par tū, kai gaisa kugis dorbojās i kas nūteik liduojuma laikā, var paleidzēt puorvarēt bailis, kuru pamatā ir nazynamais voi situacejis nakontrolēšona.
Kurjeru kompanejom teik labi moksuots par lītu uotru pīguodi. Bīži viņ laiks ir cīši svareigs biznesa dokumentim, precem voi rezervis daļom steidzamam remontam.
Dažūs maršrutūs leluokajim uzjāmumim ir sovys lidmašynys, bet cytim maršrutim i mozuokom firmom roduos problema.
Ka jī syutieja lītys ar gaisa kravu, dažūs maršrutūs izkraušonys i muitys nūdrūsynuošona var byut prasejuse vairuokys dīnys.
Vīneigais veids, kai mudruok tikt cauri, beja nūsyuteit tū kai registrātū bagažu. Aviokompanejis nūsacejumi naļaus syuteit bagažu bez pasažera, ite jius ari īsasaistot.
Acimradzamais veids, kai liduot biznesa klasē, ir moksuot kaudzi naudys par tū pyrmrūceibu (voi, veļ lobuok – sarunuot, lai dorbavīta tū izdora tovā vītā).
Tok tys nimoz nav lātai: juojam vārā, ka par biznesa klasis beletu saīs moksuot leidz pat četrom reizem vaira nakai par parostū beletu, tok par pyrmuos klasis beletu pat 11 reizis vaira!
Puorsvorā nav jāgys pat i meklēt atlaidis iz biznesa voi pyrmuos klasis vītom tīšajūs liduojumūs nu punkta A leidz punktam B.
Aviosabīdreibys zyna, ka ir nūteikta cylvāku grupa, kas ir gotova moksuot lelu naudu par pyrmrūceibu tikt nazkur uotri i komfortabli, deļtam līk atbylstūšys cenys.
Moldovys golvyspiļsāta ir Kišineva. Vītejuo volūda ir rumaņu, tok plaši teik lītuota krīvu volūda.
Moldova ir daudznacionala republika, kas ir cītuse nu etniska konflikta.
1994. godā ituo konflikta rezultatā Moldovys austrumūs tyka izveiduota pošpasludynuotuo Pīdnestrys Republika, kurai ir sova vaļdeiba i valuta, bet kurū naatzeist nivīna ANO daleibvaļsts.
Ekonomiskuos saitis storp itom div Moldovys daļom ir atjaunuotys, nasaverūt iz naveiksmem politiskajuos sarunuos.
Golvonuo religeja Moldovā ir pareizticeiba.
Izmira ir trešuo leluokuo Turcejis piļsāta ar apmāram 3,7 miļjonim dzeivuotuoju, ūtra leluokuo ūsta piec Stambulys i cīši lobs transporta mozgys.
Nazkod tei beja senejuo Smirnys piļsāta, niu tei ir moderns, atteisteits i rūseigs tierdznīceibys centrs, kas atsarūn ap miļzeigu leici, i tū īskaun kolni.
Plašajim bulvarim, ākom ar stykla fasadem i modernajim īsapierkšonys centrim kluotyn ir tradicionalī sorkonūs daksteņu jumti, 18. godu symta tiergs i vacuos mošejis i bazneicys, lai ari piļsātā ir vairuok Vydsjiurys Eiropys, na tradicionaluos Turcejis atmosfera.
Nu Haldarsvikys cīmata pasaver skots iz tyvejū Eisturojis solu, i tamā ir naparosta ostoņstyura bazneica.
Bazneicys pogolmā viers dažu kapeņu ir interesantys marmora bolūžu skulpturys.
Ir vārts pusstuņdi pastaiguot pa intrigejūšū cīmatu.
Zīmeļūs i vīglai sasnādzama ir romantiskuo i fasciniejūšuo Sintrys piļsāta, kura uorzemnīkim palyka slovana piec lorda Bairona pīraksteituo spylgtuo stuosta par tuos kruošņumu.
Scotturb Bus 403 regulari kursej iz Sintru, nūstuojūt Rokys rogā.
Zīmeļūs ari apmeklejit lelū Fatimys Dīvmuotis svietneicu, kas ir pasaulī slovana Marejis pasaruodeišonys vīta.
Lyudzu, atguodojit, ka jius byuteibā apmeklejat masu kopu vītu, kai ari vītu, kurai ir gondreiž nanūviertejama nūzeime lelai pasauļa īdzeivuotuoju daļai.
Vys vēļ ir dzeivi daudzi veirīši i sīvītis, kas ite izdzeivuoja, i daudzi cyti, kurim tī tyka nūslepkavuoti voi nūstruodynuoti da smierts tyvinīki – i ebreji, i naebreji.
Lyudzu, izaturit pret itū vītu ar vysu cīnu, nūpītneibu i respektu. Nataisit jūkus par holokaustu voi nacistim.
Namaitojit vītu, atzeimojūt voi skrāpejūt grafiti konstrukcejuos.
Barselonys oficialuos volūdys ir katalaņu i spāņu. Apmāram puse lobpruotuok runoj katalaņu volūdā, leluokuo daļa tū saprūt, i praktiski vysi zyna spāņu volūdu.
Tok leluokuo daļa zeimu ir nūruodeitys tik katalaņu volūdā, partū ka tei ar lykumu ir nūsaceita kai pyrmuo oficialuo volūda.
Tok spāņu volūdu plaši izmontoj ari sabīdryskajā transportā i cytūs objektūs.
Regularī paziņuojumi metro teik snāgti tik katalaniski, bet par naplānuotim trauciejumim ziņoj automatizāta sistema dažaiduos volūduos, īskaitūt spāņu, angļu, fraņču, arabu i japaņu.
Parizīšim ir egocentrisku, nakauneigu i augstpruoteigu cylvāku reputaceja.
Lai ari bīži viņ tys ir tik naprecizs stereotips, lobuokais veids, kai Parizē sasaprast, vys vēļ ir uzavest kai taidam, kurs ir "bien élevé" (labi audzynuots). Tys īvāruojami atvīgluos ceļuojumu.
Parizīšu strupuo uorīne dreiži izgaiss, ka izruodeisit nalelu, vīnkuoršu pīkluojeibu.
Plitvicis azaru nacionalais parks ir cīši mežains, puorsvorā ar dyžskobuoržim, eglem i bolteglem, i tymā ir Alpu i Vydsjiurys vegetacejis sajaukums.
Tī ir cīši lela augu kūpu daudzveideiba, kū nūdrūsynoj tuo mikroklimata dažaideiba, atškireiguos augsnis i dažaidī augstuma leimini.
Teritorejā dzeivoj ari cīši daudz dzeivinīku i putynu sugu.
Tī sastūpama rata fauna, par pīmāru, Eiropys bryunais luocs, vylks, ierglis, palāda, lūss, sovvalis kačs, mednis, kai ari daudzys cytys izplateitys sugys.
Apmeklejūt klūsterus, sīvītem ir juonosoj lyndraki, kas nūsadz ceļus, kai ari juonūsadz placi.
Leluokajā daļā klūsteru sīvītem, kas īsarūn nasagataveitys, teik nūdrūsynuoti apmetni, bet, ka jius pajimsit leidza sovus, eipaši spylgtuos kruosuos, jius sajimsit smaidu nu mūka voi mūkenis pi īejis.
Taipat veirīšim ir juonosoj iuzys, kas nūsadz ceļus.
Tūs ari var aizajimt nu kruojuma pi īeejis, tok itys apgierbs nateik mozguots piec kotra lītuotuoja, partū jius varātu justīs naārtai, nosojūt itūs lyndrakus. Vīns izmārs der vysim veirīšim!
Maļorkys kukne, taipat kai leidzeiguos Vydsjiurys zonuos, ir baļsteita iz maizi, duorzinim i gaļu (eipaši cyukgaļu), i tamā teik izmontuota oliveļļa.
Vīnkuoršys popularys vakarenis, eipaši vosorā, ir Pa amb Oli: maize ar oliveļļu, tomatim i sevkuru daīmamu pīdavu, par pīmāru, sīru, tunci i tt.
Vysi lītvuordi sūpluok vuordam Sie vysod suocās ar lelū burtu, pat teikuma vydā.
Tys ir nūzeimeigs veids, kai atškiert dažus darbeibys vuordus i prīškmatus.
Tys ari naapšaubami atvīgloj skaiteišonu, lai ari raksteišonu nadaudz sarežgej vajadzeiba nūskaidruot, voi darbeibys vuords voi eipašeibys vuords teik lītuots substantivizātā formā.
Itaļu volūdā izruna ir samārā vīnkuorša, partū ka leluokuo daļa vuordu teik izrunuoti taišni tai, kai tī ir raksteiti.
Golvonī burti, nu kurūs juouzamona, ir c i g, partū ka tūs izruna atsaškir atškireibā nu nuokušuo patskaņa.
Taipat nūteikti izrunojit r i rr atškireigi: caro nūzeimoj duorgs, bet carro nūzeimoj karīte.
Persīšu volūdai ir saleidzynūši vīnkuorša i puorsvorā regulara gramatika.
Partū ituos gramatikys ābecis skaiteišona paleidzēs jums izzynuot daudz par persīšu volūdys gramatiku i lobuok saprast frazis.
Līki saceit, ka, zynūt romaņu volūdu, byus vīgļuok īsavuiceit portugaļu volūdu.
Tok cylvāki, kas nadaudz zyna spāņu volūdu, var puorsteidzeigi secynuot, ka portugaļu volūda ir pīteikūši tyva, partū tei nav juosavuica atseviški.
Pyrmsmodernuos observatorejis myusu dīnuos parosti ir nūvacuojušys i palīk kai muzeji voi izgleiteibys vītys.
Tai kai gaismys pīsuorņuojums tūs zīdu laikūs nabeja taida problema kai myusu dīnuos, tuos parosti atsarūn piļsātuos voi kampusūs, tuos sasnīgt ir vīgļuok kai myusu dīnuos caltuos.
Leluokuo daļa myusu dīnu pietnīceibys teleskopu ir miļzeigys īkuortys attuolūs apgobolūs ar labvieleigim atmosferys apstuoklim.
Vīšņu zīdu vāruošona, kas zynoma kai hanami, ir Japanys kulturys sastuovdaļa nu 8. godu symta.
Koncepceja īt nu Kīnys, kur šlivu zīdi beja izvielis zīds.
Japanā pyrmuos vīšnu zīdiešonys balleitis imperators reikuoja tik sev i cytim imperatora galma aristokratejis puorstuovim.
Dabiskā vidē augi izaver vyslobuok, partū nasaļaunit kārdynuojumam izjimt pat "tik vīnu" paraugu.
Ka, apmeklejūt oficiali īkuortuotu duorzu, vuoksit "paraugus", jius tiksit izsvīsts bez diskuseju.
Singapura parosti ir cīši drūsa vīta, kur atsarast, i tamā ir cīši vīgli orientētīs, i jius piec īsarasšonys varit nūpierkt gondreiž vysu.
Bet, atsarūnūt augstūs tropūs, tik dažus gradus iz zīmelim nu ekvatora, jums byus juosaceinej i ar korstumu (vysod), i ar styprū sauli (kod dabasi ir skaidri, rešuok).
Ir ari daži autobusi, kas kursej iz zīmelim, iz Hebronu, tradicionalūs Bībelis patriarhu Abrahama, Īzaka, Jākuba i jūs sīvu apbedejumu vītu.
Puorbaudit, voi autobuss, ar kurū dūmojit braukt, brauc iz Hebronu, na tik tyvejū ebreju apmetni Kiryat Arba.
Īškzemis iudiņa celi var byut loba breivdīnu tema.
Par pīmāru, apmeklejūt piļs Luarys īlejā, Reinys īlejā voi dūdūtīs kruizā iz interesantom vītom Donavā, voi braucūt ar laivu pa Eri kanalu.
Jī ari nūsoka maršrutus popularom puorguojīņu i ritiņbraukšonys stygom.
Zīmyssvātki ir vīni nu vyssvareiguokūs kristīteibys svātku i teik svieteiti kai Jezus dzimšonys dīna.
Daudzys ar svātkim saisteituos tradicejis ir puorjāmuši ari naticeigī kristeiguos vaļstīs i nakristīši vysā pasaulī.
Pastuov tradiceja Leldīnis nakti pavadeit nūmūdā kaidā atkluotā vītā, kab radzātu saullāktu.
Prūtams, itai tradicejai ir kristeigi teologiski skaidruojumi, tok tys var byut pyrmskristīteibys pavasara i augleibys rituals.
Tradicionaluokuos bazneicuos Leldīnis nedeļgolā sastdīnis vokorā bīži nūteik Leldīnis vigileja, i draudzis bīži viņ suoc svineibys pusnaktī, kab svieteitu Kristus augšanceļšonūs.
Vysi dzeivinīki, kas suokumā īsaroda soluos, ite īsaroda maudojūt voi lidojūt.
Zeideituoju leluo distance nu kontinenta naļuove jim veikt ceļuojumu, padorūt miļzeigū bruņurupuci par golvonū ganeibu dzeivinīku Galapagu soluos.
Kūpš cylvāka īsarasšonys Galapagu soluos ir īvasti daudzi zeideituoji, īskaitūt kozys, zyrgus, žurkys, kačus i suņus.
Ka gastejat Arktikys voi Antarktikys teritorejuos zīmā, jius pīredzēsit polarū nakti, kas nūzeimoj, ka saule napasaceļ viers horizonta.
Tys pīduovoj lobu īspieju redzēt zīmeļblāzmu, partū ka dabasi vysu dīnnakti byus vairuok voi mozuok tymsi.
Tai kai teritorejis ir moz apdzeivuotys i gaismys pīsuorņuojums bīži viņ nav problema, varēsit baudeit ari zvaigznis.
Japaņu dorba kultura ir hīrarhiskuoka i formaluoka nakai pīrosts rītumnīkim.
Svuorks ir standarta biznesa apgierbs, i kolegys cyts cytu sauc uzvuordūs voi piec omota nūsaukumu.
Saskaņa dorba vītā ir cīši svareiga, pastreipojūt grupys ceņtīņus, na slavejūt individualūs sasnāgumus.
Darbinīkim bīži ir juosajam prīkšnīku apstyprynuojums sevkuram lāmumam, kū jī pījam, i nu jūs teik sagaideits, ka jī bez švuorbu īvāroj prīkšnīku nūruodejumus.
