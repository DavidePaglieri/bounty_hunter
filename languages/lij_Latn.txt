A-o lunesdì, i sciensiæ da Stanford University School of Medicine an annonçiou l'invençion de un neuvo instrumento diagnòstico ch'o peu clascificâ e çellule pe meña: un sottî chip stampabile ch'o peu ëse produto con deuviâ de stampante inkjet standard, fòscia pe un çenteximo di SUA ognidun.
I reçercatoî de ponta dixan che sto fæto chì o peu portâ à unna tempoia descoverta de cancao, tixi, HIV e maläia pe-i paçienti inti paixi à basso reddito, donde e speise pe-a sorvevivensa a-e moutie comme o cancao a-o sen peuan ëse a meitæ de quelle di paixi ciù mosci.
O JAS 39C Gripen o s'é anæto à scciantâ contra unna pista verso e 9,30 am oa locale (0230 UTC) e o l'é scciuppou, con serrâ l'æriopòrto a-i xeui commersæ.
O pilòtto o l'é stæto identificou comme o Cappo Squaddra Dilokrit Pattavee.
I media locali repòrtan che un caro de pompê de l'æriopòrto o s'é arrubattou tanto ch'o respondeiva.
O 28enne Vidal o l'é introu into Barça che l'é træ saxoin, da Seviggia.
Da quande o l'é anæto inta capitale catalaña, o Vidal o l'à zugou 49 partie pe-o club.
A protesta a l'é comensâ verso e 11,00 oa locale (UTC+1) à Whitehall, pe contra à l'intrâ sorveggiâ da-a Poliçia de Downing Street, a rescidensa offiçiâ do Primmo Ministro.
Pròpio dòppo 11.00 i manifestanti an bloccou o traffego in sciâ carrezzâ nòrd à Whitehall.
À 11,20, a poliçia a l'à domandou a-i manifestanti d'arretiâse in sciô marciapê, stante che aivan beseugno de balansâ o drito de protestâ co-o traffego ch'o s'ammuggiava.
Verso 11:29, a protesta a l'à lasciou Whitehall, passou Trafalgar Square, in sciô Strand, con passâ da Aldwych e sovia Kingsway verso Holborn, donde o Partio Conservatô ol'ea apreuvo à tegnî o seu Forum de Primmaveia, inte l'hotel Grand Connaught Rooms.
O record testa à testa do Nadal contra o Canada o l'é de 7–2.
Che no l'é guæi, o l'ò perso contra o Raonic inti Brisbane Open.
O Nadal o l'à misso in stacca l'88% netto de ponti inta partia, con guägnâ 76 ponti into primmo servixo.
Dòppo a partia, o Re de Clay o l'à dito: “Son franco invexendou d'ëse torna inti gii finæ di eventi ciù importanti. Son chì pe çercâ à guägnâ sto chì”.
Panama Papers” o l'é un termine pægua pe pöcassæ dexe mioin de documenti do studdio legale panameise Mossack Fonseca, stæti passæ a-i giornali da primmaveia 2016. 
I documenti an fæto vedde che quattòrze banche an aggiuttou de casañe ricche à asconde ricchessa pe miliardi de dòllai US pe schivâ e tasce e de atre normative.
O giornale britannico The Guardian o fa intende che a Deutsche Bank a controllava pöcassæ un terso de 1200 soçietæ de còmodo, stæte deuviæ pe combinâ sta cösa.
Gh'é stæto de proteste inte tutto o mondo, un muggio de proçedimenti penæ, e i cappi de governo de Islanda e Pakistan se son demissi tutti doî.
Nasciuo à Hong Kong, o Ma o l'à studdiou a-a New York University e inta Harvard Law School e tòsto o l'à ottegnuo unna “green card” americaña de rescidente permanente. 
O Hsieh o l'à inscinuou a-o tempo de eleçioin che o Ma poeise scappâ da-o paise in tempo de crixi.
O Hsieh o l'argomentava ascì che o fotogenico Ma o foïse ciù forma che sostansa.
À despeto de ste accusaçioin, o Ma o l'à guägno de lengê in sce unna ciattaforma chi domandava ligammi ciù streiti co-a moæ patria cineise.
A-a giornâ d'ancheu o Zugou do Giorno o l'é o Alex Ovechkin di Washington Capitals.
O l'à fæto 2 goal e 2 assist into 5-3 à Washington guagno sovia i Atlanta Thrashers.
Inta seiaña, o primmo assist do Ovechkin o l'é stæto in sciô goal da vittöia da recluta Nicklas Backstrom;
o seu segondo goal da seiaña o l'ea o seu 60° da saxon, con vegnî à ëse o primmo zugou à totalizzâ 60 ò ciù goal inte unna saxon da-o 1995-96, quande o Jaromir Jagr e o Mario Lemieux an seghittou ciaschidun sta pria miggiæa.
Do 2008, o Batten o s'é clascificou o 190° inta lista di 400 americhen ciù ricchi, con unna fortuña astimmâ de $2.3 miliardi.
O l'ea passou dottô into College of Arts & Sciences da Universcitæ da Virginia do 1950 e o l'ea un scignificativo donatô de quella instituçion.
A prexon inte l'Iraq do Abu Ghraib a l'é stæta missa à feugo quande gh'ea un sollevo.
A prexon a l'é stæta conosciua dòppo che l'abuxo in sciô prexonê o l'é stæto descoverto là, apreuvo che e fòrse US an avuo a megio.
O Piquet Jr. o s'é scciantou into Grand Prix de Singapore do 2008, pròpio dòppo un pitstop tempoio pe-o Fernando Alonso, con portâ de feua a machina de seguessa.
Tòsto che e machine davanti a-o Alonso son anæte à pe carburante sotta a machina de seguessa, lê o l'à scompassou o gruppo pe piggiâ a vittöia.
O Piquet Jr. o l'é stæto saccagnou dòppo o Gran Premmio d’Ongaia do 2009.
À 8,46 preçise de mattin un scilençio o l'é cheito in sciâ çittæ, con marcâ o momento exatto che o primmo jet o l'à corpio o seu obiettivo.
Doî fasci de luxe en stæti montæ pe pontâ verso o çê inta neutte.
A l'é in corso a construçion de çinque neuvi grattaçê in sciô pòsto, con un çentro transpòrti e un parco da memöia into mezo.
A trasmiscion de l’emittente PBS a l’à guägno ciù de vintiquattro premmi Emmy, e inte l’insemme a l’à avuo unna duata ciù bassa solo che de Sesame Street e de Mister Rogers’ Neighborhood.
Ògni pontâ a se conçentrava in sce un argomento de un libbro specifico, esplorandolo pe mezo de ciù stöie.
Tutte e pontæ davan de recommendaçioin in scî libbri che i figgeu avieivan dovuo çercâ pe quand’anavan in biblioteca.
John Grant, de l’emittente Reading Raimbow (ch’a l’appartëgne a-o circuito WNED Buffalo) o l’à affermou che «Reading Raimbow a l’à mostrou a-i figgeu a raxon pe-a quæ beseugna leze, l’amô pe-a lettua... [o programma] o l’incoraggiva i figgeu à piggiâ un libbro inte moen e à lezilo».
Çertidun, compreiso John Grant, creddan che a fin da serie a segge stæta provocâ da-a crixi di finançiamenti e da un cangio inta filosofia da programmaçion televixiva con finalitæ d’educaçion.
A tempesta, scituâ pöcassæ à 645 miggia (1040 km) à ponente de isoe do Cao Verde, l'é façile ch'a se desperde avanti de menassâ quarche territöio, dixe e previxoin.
A-o momento o Fred o gh'à di venti de 105 miggia l'oa (165 km/h) e o se mescia verso o nordoveste.
O Fred o l'é o ciclon tropicale o ciù granio mai registrou mai tanto lonxi à sud e à est inte l'Atlantico, da quande gh'é de imagine satellitari, e solo che o terso ciù gròsso oragan registrou à levante do 35°W.
A-i 24 de settembre 1759, o Arthur Guinness o l'à firmou un contræto de pixon de 9.000 anni pe-o louëio de bira St James' Gate, à Dublin, Irlanda.
250 anni apreuvo, a Guinness a l'é cresciua à un dafâ globale ch'o fa giâ ciù de 10 miliardi de euro (US$14.7 miliardi) tutti i anni.
O Jonny Reid, co-pilòtto da squaddra A1GP New Zealand, ancheu o l'à fæto istöia, con ghiâ ciù a-a lesta da 48enne Auckland Harbour Bridge, New Zealand, legalmente.
O sciô Reid o l'é stæto bon da ghiâ a machina neozelandeise A1GP, Black Beauty à de lestixe de ciù de 160km/h sette vòtte in sciô ponte.
A poliçia neozelandeise a l'à avuo de difficoltæ à deuviâ e seu pistòlle radar pe vedde comm'o l'anesse lesto o sciô Reid in caxon de comm'a l'é bassa a Black Beauty e a sola vòtta che a poliçia a l'é sciortia à cronometrâ o sciô Reid l'é stæto quande o l'à rallentou à 160/km/h.
Di urtimi 3 meixi, ciù de 80 arrestæ son stæti relasciæ da-a struttua Central Booking sensa ëse formalmente accaxonæ.
L'arvî de st'anno, o giudiçe Glynn o l'à emisso un òrdine temporaneo de trattegnimento contra a struttua pe fâ respettâ o relascio de quelli che son stæti trattegnui ciù de 24 oe apreuvo a seu intrâ e che no an reçevuo unn'ödiensa da un commissäio do tribunâ.
O commissäio o fissa a cauçion, s'a l'é conçessa, e o formalizza e accusaçioin presentæ da l'offiçiâ ch'o l'à effettuou l'arresto. E accusaçioin vëgnan dapeu inseie into scistema informatico do stato, donde o caxo o vëgne monitorou.
L'ödiensa a segna ascì a dæta do drito de l'indagou à un debâ lesto.
O Peter Costello, tesoê australian e òmmo ciù favoio à succede a-o primmo ministro John Howard comme cappo do partio Liberal o l'à manifestou a seu adexon pe unna industria à energia nucleare inte l'Australia.
O sciô Costello o l'à dito che quande a geneaçion de l'energia nucleare a vëgne à ëse economicamente vitale, l'Australia a dovià perseguî o seu uso.
“S'a vëgne à ëse commersâ, niatri devimo aveila. Veu dîse che no gh'é nisciuña obieçion de prinçipio à l'energia nucliâ” o l'à dito o sciô Costello.
Segondo l'Ansa, “a poliçia a l'ea allägnâ da unna pâ de corpi d'erto livello che aivan poia ch'a poesse fâ scciuppâ unna guæra de succescion à tutto campo.
A poliçia a l'à dito che o Lo Piccolo o l'aiva o desciù, apreuvo ch'o l'ea stæto o brasso drito do Provenzano à Palermo e a seu ciù grande espeiensa a gh'à guagno o respetto de ciù vege geneaçioin di boss, dæto che perseguivan a politica do Provenzano de tegnîse o ciù basso che poeivan, tanto che menassavan a ræ do seu poei.
Sti boss ean stæti missi a-o passo da-o Provenzano quande o l'aiva misso fin a-a guæra stæta ghiâ da-o Riina contra o stato, ch'o reclamava e vitte di croxæ da mafia Giovanni Falcone e Paolo Borsellino do 1992.”
O CEO da Apple, Steve Jobs, o l'à presentou o dispoxitivo in camminâ in sciô parco e in tiâ feua l'iPhone de d'inta stacca di seu jeans.
Into seu descorso de 2 oe o l'à dito che “Ancheu a Apple a l'é apreuvo à inventâ torna o telefono, stemmo chì che femmo l'istöia, ancheu”.
O Braxî o l'é o ciù grande paise catòlico roman in sciâ Tæra e a Gexa catòlica romaña a s'è de longo oppòsta a-a legalizzaçion do maiezzo omosessuâ into paise.
O Congresso Naçionale do Braxî o l'à dibattuo a legalizzaçion pe 10 anni e sti maiezzi çivili a-o momento son legali solo che into Rio Grande do Sul.
A leze originäia a l'é stæta sbossâ da-o scindico passou de São Paulo, Marta Suplicy. A legislaçion propòsta, dòppo ëse stæta emendâ, oua a l'é inte moen do Roberto Jefferson.
I manifestanti spean de accheugge unna petiçion de 1,2 mioin de firme da presentâ a-o Congresso naçionâ à novembre.
Apreuvo che l'é vegnuo ciæo che un muggio de famigge çercavan aggiutto legale pe scombatte i sbratti, a-i 20 de marso s'é tegnuo un incontro à l'East Bay Community Law Center pe-e vittime da ghimiña di sciti.
Tòsto che i inquilin an comensou contandose quello che gh'ea intravegnuo, e ciù tante de famigge, stæte arrestæ ingheuggeite, s'en addæte a-a cheita che a Carolyn Wilson de l'OHA a l'aiva arröbou i seu depòxiti de seguessa, e a se n'é anæta de d'in çittæ.
I inquilin de Lockwood Gardens se creddan che ghe pòsse ëse atre 40 ò ciù famigge à affrontâ o sbratto, dæto ch'an sacciuo che a poliçia de l'OHA a l'é apreuvo à indagâ ascì in sce de atre propietæ de sciti pubrichi à Oakland, che porrieivan ëse mescciæ inta ghimiña di sciti.
A band a l'à scassou o spettacolo a-o War Memorial Stadium de Maui, ch'o doveiva ëse frequentou da 9.000 persoñe, e a l'à ciammou scuse a-i fan.
A soçietæ de gestion da band, HK Management Inc., a no l'à dæto nisciuña raxon iniçiâ quande an scassou a-i 20 de settembre, ma a l'à accaxonou de raxoin logistiche o giorno apreuvo.
I avvoxæ avvocati greghi, o Sakis Kechagioglou e o George Nikolakopoulos son stæti missi drento inta prexon do Korydallus de Atene, pe ëse stæti attrovæ corpeivi de concuscion e de corruçion.
Comme conseguensa de sto fæto, l'é vegnuo feua un gròsso ciæto inta communitæ legale grega, traverso l'espoxiçion de açioin inleçite che giudiçi, avvocati, procuoei, pubrichi ministëi, an compio inti anni avanti.
Da pöco settemañe, dòppo a notiçia pubricâ da-o giornalista Makis Triantafylopoulos inta seu popolâ transmiscion televixiva “Zoungla” de Alpha TV, o membro do parlamento e avvocato Petros Mantouvalos o s'ea demisso, apreuvo che di membri do seu offiçio ean stæti ingheuggeiti inte inleçiti de concuscion e corruçion.
Pe de ciù, o mascimo giudiçe Evangelos Kalousis o l'é stæto imprexonou pe ëse stæto attrovou corpeive de corruçion e de comportamento degenerou.
Con deçixon, o Roberts o l'à refuou de dî quande o se credde che comense a vitta, unna domanda importante quande s'appense à l'etica de l'abòrdo, con dî che no saieiva etico commentâ in sciô speçifico de caxi poscibili.
Tutte e mainee, o l'à resegondou a seu primma diciaraçion che Roe v. Wade a l'ea “a leze permanente da tæra”, in enfatizzâ l'importansa de deçixoin conscistente da Corte Supremma.
O l'à confirmou ascì ch'o credde into drito impliçito a-a privatessa, da-o quæ a depende a deçixon do Roe.
O Maroochydore o l'aiva finio in çimma a-a scaa, sei ponti netti da-o Noosa a-o segondo pòsto.
E doe parte se incontrieivan inta semifinâ maggiô, donde o Noosa o l'à misso feua i vinçitoî da 11 ponti.
O Maroochydore dapeu o l'à battuo o Caboolture into finâ preliminâ.
L'Hesperonychus elizabethae a l'é unna speçie da famiggia Dromaeosauridae e o l'é un coxin do Velociraptor .
Se creddeiva che st'öxello da preda pin de ciumme e à sangue cado o l'æse camminou drito in sce doe gambe con de ciöte comme o Velociraptor.
A seu segonda ciöta a l'ea ciù gròssa, in dâ origine a-o nomme Hesperonychus, ch'o veu dî “ciöta de ponente”.
In azzonta a-a giassa chi se fregoggiava, e condiçioin de tempo estremme an impedio i sfòrsci di soccorsci.
O Pittman o l'à fæto accapî che e condiçioin no megioian scin a-a pròscima settemaña.
A quantitæ e o spessô da giassa da banchixa, segondo o Pittman, son i pezo che ghe segge stæto pe-i caccioei de fòche inti 15 anni passæ.
Ancheu, tanto che se tegniva o morteuio de Jeff Weise e de træ de neuve vittime, tra e gente do Red Lake s’é spantegou a notiçia de l’arresto de un atro studente, lê ascì interessou into massacro scolastico à corpi d’arma da feugo intravegnuo a-i 21 de marso passæ.
E autoritæ no an fæto atre deciaraçioin a-o de là da conferma de l’arresto d’ancheu.
À tutti i mòddi, unna fonte ch’a conosce e investigaçioin in corso a l’à confiou a-o Star-Tribune de Minneapolis che se trattieiva de Luis Jordan, o figgio de sezz’anni de Floyd Jordan, ch’o l’à a carrega de «tribal chairman» into commun de Red Lake.
No se sa ancon, inte sto momento, che accuse ghe saià diretto ò cös’o l’à portou e autoritæ à sospettâ do zoveno, ma e açioin giudiäçie in matëia de minoî d’etæ en za stæte avviæ inta corte federale.
O Lodin o l'à dito ascì che i offiçiæ an deçiso de scassâ o ballottaggio pe sarvâ i afghen da-a speisa e o reisego de unn'atra eleçion.
I diplomatichi an dito che an attrovou à basta ambiguitæ inta constituçion afgaña pe determinâ che o ballottaggio o no l'ea neçessäio.
Sto fæto o contradixe i primmi rappòrti, che divan che scassâ o ballottaggio saieiva stæto contra a constituçion.
L'aeromòbile o l'ea stæto portou à Irkutsk e ghe davan recatto de squaddre interne.
L'é stæto nominou unna commiscion inquirente pe indagâ.
O Il-76 o l'é stæto un importante componente de arme Rusce e Sovietiche scin da-i anni '70, e o l'aiva za visto un greive açidente in Ruscia o meise passou.
A-i 7 d'ottobre un motô o s'ea destaccou a-o decòllo, sensa feii. A Ruscia a l'à misso à tæra a-a lesta i Il-76 dòppo quell'açidente.
800 miggia do Trans-Alaska Pipeline System ean stæte serræ, apreuvo à unna perdia de miggiæa de barrî de petròlio grezzo, à sude de Fairbanks, inte l'Alaska.
Unn'interruçion da corrente apreuvo à un test de routine do scistema antinçendio a l'à provocou l'avertua de valvole de scarrego e o petròlio grezzo o l'é anæto de sovia, da-a vexin a-a staçion de pompaggio 9 de Fort Greely.
E valvole averte an consentio un relascio de prescion pe-o scistema e o petròlio o l'é strixellou in sce un revestimento à unna vasca chi peu tegnî 55.000 barrî (2.3 mioin de galloin).
Comme l'ea mäcordì poidisnâ, e avertue da vasca coavan ancon, probabilmente pe l'espanscion termica drento a vasca.
Unn'atra area segondäia de contegnimento sotta e vasche, boña de tegnî 104.500 barrî a no l'ea ancon impia inte tutta a seu capaçitæ.
I commenti, da-o vivo in televixon, ean a primma vòtta che de importante fonte iraniañe aivan ammisso che e sançioin aveivan quarche effetto.
Comprendan de restriçioin finançiäie e o bando da parte de l'Union Europea in sce l'esportaçion do petròlio grezzo, da-o quæ l'economia iraniaña a reçeive l'80% de seu intræ foestee.
Into seu ciù reçente rappòrto menscile, l'OPEC a l'à dito che l'esportaçion do grezzo a l'é chinâ a-i seu livelli ciù basci da doî dexenni à 2.8 mioin de barrî a-o giorno.
O supremmo leader do paise, l'Ayatollah Ali Khamenei, o l'à descrito a dependensa da-o petròlio comme “unna ciappoa” à partî da primma da revoluçion islamica de l'Iran do 1979 e da-a quæ o paise o se dovieiva libeâ.
Quande a capsulla a l'arriva a-a Tæra e a l'intra inte l'atmosfea, pöcassæ à 5am (oa do levante) a dovieiva açende à reo unna trassa de luxe pe-e gente da California do settentrion, Oregon, Nevada e Utah.
A capsula a parrià pròpio comme unna meteora ch'a vagghe traverso o çê.
A capsula a viægiâ pöcassæ à 12,8 km ò 8 miggia a-o segondo, lesta basta pe anâ da San Francisco à Los Angeles inte un menuto.
Stardust a stabiliâ un neuvo record de tutti i tempi pe ëse a ciù lesta navetta spaçiale à tornâ in sciâ tæra, in batte o record stabilio in avanti, à mazzo do 1969, a-o retorno do modulo de commando de l'Apollo X.
«A passià de d'ato a-a còsta de ponente da Califòrnia do settentrion e a rescciæià o çê da-a Califòrnia traverso l'Oregon do mezo e sciù, traverso o Nevada, l'Idaho e into Utah», o l'à dito o Tom Duxbury, direttô do progetto Stardust.
A deçixon do sciô Rudd de firmâ l'accòrdio in sciô clima de Kyoto a l'isoa i Stati Unii, che oua saian l'unica naçion sviluppâ à no ratificâ l'accòrdio.
O passou governo conservatô de l'Australia o s'é refuou de ratificâ Kyoto, in dî ch'o dannezzieiva l'economia co-a seu pesoña dependensa da-e esportaçioin de carbon, tanto che di paixi comme l'India e a Ciña no ean ligæ da-i obiettivi de emiscion.
O l'é o ciù gròsso accatto inte l'istöia de eBay.
A soçietæ a spea de diverscificâ e seu fonte de profito e guägnâ popolaritæ inte aree donde Skype a mantëgne unna poxiçion fòrte, comme a Ciña, l'Euròpa de levante e o Braxî.
Sciensiæ an sospettou che Encelado o segge giologicamente attivo e unna poscibile fonte de l'anello giassou E de Saturno.
Encelado o l'é l'oggetto ciù reflettente into scistema soâ, perché o respegia pöcassæ o 90 in sce çento da luxe soâ, ch'a ô corpisce.
L'editô de zeughi Konami o l'à diciarou ancheu inte un giornale giapaneise che no realizzian o zeugo Six Days in Fallujah.
O zeugo o l'é basou in sciâ segonda battaggia de Fallujah, unna gramma battaggia tra americhen e fòrse iracheñe.
L'ACMA a l'à descoverto ascì che, sciben che o video o l'ea stæto transmisso in streaming in sce l'Internet, o Grande Fræ o no l'aiva violou e leze in sciâ çensua di contegnui online, aprevuo che i media no ean stæti memorizzæ in sciô scito web do Grande Fræ.
O Broadcasting Services Act o s'interessa da regolaçion di contegnui Internet; tutte e mainee, pe ëse conscideâ un contegnuo Internet, unna cösa a deve fixicamente attrovâse in sce un server.
L'ambasciâ di Stati Unii à Nairobi, Kenya, a l'à dæto l'avvertimento che “di estremisti da Somalia” stan che progettan de allansâ di attacchi bomboe suiçidi into Kenya e inte l'Etiòpia.
I SUA dixan che an reçevuo l'informaçion da unna fonte coverta ch'a mensuña speçificatamente o deuvio de bombezzoei suiçidi pe fâ sätâ “importanti bersali” inte l'Etiòpia e o Kenya.
Ben ben avanti The Daily Show e The Colbert Report, Heck e Johnson aivan imaginou unna pubricaçion ch'a voeiva parodiâ i giornali – e a mainea de reportâ e notiçie – quande ean studenti à UW do 1988.
Fin da-o seu comenso, The Onion a l'é vegnua à ëse un vertadeo impëio da parodia do giornaliximo, con unn'ediçion à stampa, un scito web ch'o l'à attiou 5.000.000 vixitatoî solo che into meise d'ottobree, personali ads, un network de notiçie à 24 oe, podcasts, e un atlante do mondo, stæto allansou che no l'é guæi, stæto ciammou Our Dumb World.
O Al Gore e o generale Tommy Franks destegavan à caxo i seu titoli favoii (se parlava do Gore, quande The Onion o reportava che lê e a Tipper favan o megio sesso da seu vitta, dòppo a seu perdia do 2000 into collegio elettorale).
Tanti di seu autoî an continuou à exerçitâ unna grande influensa in scî spettacoli de parodie giornalistiche do Jon Stewart e o Stephen Colbert.
L'evento artistico o l'é ascì parte de unna campagna do Commun de Bucharest ch'o çerca à relansâ l'imagine da capitale romeña comme unna metropoli creativa e coloria.
A çittæ a saià a primma inte l'Euròpa do sud-est à ospitâ CowParade, o ciù grande evento artistico do mondo, tra zugno e agosto de st'anno chì.
L'annonçio de ancheu o l'à esteiso ascì l'impegno do governo, stæto fæto à marso de st'anno, pe finançiâ vettue extra.
Unn'azzonta de 300 a pòrta o totale à 1.300 vettue da accattâ pe contrastâ o sorvammuggiamento.
O Christopher Garcia, un portavoxe do departamento de poliçia de Los Angeles, o l'à dito che o sospetto offensô masccio o vëgne indagou pe desubbidiensa ciutòsto che pe vandaliximo.
O segnâ o no l'ea fixicamente dannezzou; a modifica a l'é stæta fæta con deuviâ di çeiòtti neigri, decoræ co-i segni da paxe e di cheu, pe alterâ a “O”, tanto da lezila eventualmente “e”.
A marea rossa a l'é provocâ da unna conçentraçion ciù erta che o normâ de Karenia brevis, un organiximo mæn uniçellulâ, ch'o s'attreuva in natua.
I fattoî natuæ se peuan intersecâ pe produe e condiçioin ideale, che permettan à st'æga chì de cresce dramaticamente de numeo.
L'æga a produe unna neurotosciña ch'a peu dannezzâ i nervi segge inti òmmi che inti pesci.
De spesso i pesci meuan apreuvo à l'erta conçentraçion da tosciña inte l'ægua.
I umoen peuan ammoutîse pe avei sciorbio de l'ægua inquinâ, stæta portâ inte l'äia da-o vento e da-i mouxi.
A-o seu mascimo, o çiclon tropicâ Gonu, coscì stæto aciammou da unna borsa de feugge de parma inta lengua de Maldive, o l'é arrivou à di venti sostegnui de 240 chillòmetri l'oa (149 miggia à l'oa) .
Da ancheu fito, i venti ean pöcassæ à 83 km/h, e s'aspeta che comensan à ammermâ.
De mäcordì, a United States' National Basketball Association (NBA) a l'à sospeiso a seu saxon profescionâ de basket pe di lägni in ponto COVID-19.
A deçixon da NBA a l'é vegnua apreuvo che un zugou di Utah Jazz o l'é resultou poxitivo a-o virus COVID-19.
In base à sto fòscile, veu dîse che che a scission a l'avvëgne ben ben ciù fito de quante l'é stæto anteçipou da-e preuve molecolæ. 
“Veu dîse che tutto dev'ëse misso in derê,” o l'à dito o reçercatô a-o Rift Valley Research Service inte l'Etiòpia e co-autô do studdio, o Berhane Asfaw.
Fin'oua, AOL o l'é stæto bon da mesciâse e sviluppâ o mercou IM a-o pròpio ritmo, in caxon da seu grande diffuxon inti Stati Unii.
Con st'accòrdio chì, sta libertæ a porriæ finî.
O numeo di utenti di servixi Yahoo! e Microsoft insemme o rivalezziâ co-o numeo de casañe AOL.
A Northern Rock bank a l'ea stæta naçionalizzâ do 2008, apreuvo a-a descoverta che a soçietæ a l'aiva reçevuo do sostëgno d'emergensa da-o governo do UK.
Northern Rock a l'à avuo de beseugno d'aggiutto, in caxon da seu espoxiçion durante a crixi de ipoteche subprime do 2007.
O Virgin Group de Sir Richard Branson o l'aiva unn'offerta pe-a banca, stæta refuâ avanti a naçionalizzaçion da banca.
Do 2010, tanto ch'a vegniva naçionalizzâ, l'attuâ banca Northern Rock plc a l'é stæta spartia da-a 'gramma banca', Northern Rock (organizzaçion de patrimòni).
O Virgin o l'aiva solo che aquixio a "boña banca" Northern Rock, e no a compagnia de organizzaçion de patrimòni.
Sta chì se pensa ch'a segge a quinta vòtta inte l'istöia che de gente aggian osservou che quello ch'o s'é rivelou ëse do mateiâ, stæto confirmou chimicamente comme marçian, o cazzeiva in sciâ tæra.
Tra e 24.000 meteorite conosciue che seggian cheite in sciâ tæra, solo che 34 son stæte verificæ d'ëse marçiañe d'origine.
Chinze de ste ròcche son attriboie a-a cheita de meteorite do luggio passou.
Quarchiduña de ròcche, che son do bello ræe in sciâ tæra, en stæte vendue da US$11.000 à $22.500 à l'onsa, che l'é pöcassæ dexe vòtte de ciù che o costo de l'öo.
Dòppo a corsa, o Keselowski o l'arresta in testa a-o campionato di pilòtti con 2.250 ponti.
Sette ponti in derê, o Johnson o l'é segondo con 2.243.
In tersa, o Hamlin o l'é vinti ponti in derê, ma çinque avanti do Bowyer. O Kahne e o Truex, Jr. son quinti e sesti, respettivamente con 2.220 e 2.207 ponti.
O Stewart, o Gordon, o Kenseth, e o Harvick gian d'in gio a-e poxiçioin di primmi dexe pe-o campionato di pilòtti, co-e quattro corse ch'arresta inta saxon.
A US Navy ascì a l'à dito che son apreuvo à indagâ in sce l'açidente.
An dito ascì inte unna diciaraçion: “A-o momento l'accopaggio o l'é apreuvo à travaggiâ pe attrovâ a megio mainea de tiâ sciù a nave in seguessa.”
Nave de miñe de contramesua da classe Avenger, a nave a l'ea in sciâ seu rotta verso Puerto Princesa into Palawan.
A l'é assegnâ a-o Setten Steu da U.S. Navy e a l'à a base à Sasebo, Nagasaki into Giapan.
I aggressoî de Mumbai en arrivæ pe nave a-i 26 de novembre 2008, in portâ con lô de granate e de arme automatiche e an corpio bersaggi mortipri, compreisa a staçion da ferrovia Chhatrapati Shivaji Terminus piña de gente e l'avvoxou Taj Mahal Hotel.
L'esploraçion e a cheuggeita de informaçioin do David Headley an aggiuttou à permette l'opeaçion di 10 terroristi do groppo militante pakistan Laskhar-e-Taiba.
L'attacco o mette unna fòrte tenscion tra l'india e o Pakistan.
Stæto accompagnou da quelle autoritæ, o l'à asseguou i çittæn do Texas che ean apreuvo à piggiâ di provvedimenti pe mantellezzâ a seguessa pubrica.
O Perry specificatamente o l'à dito: “Gh'é pöchi pòsti a-o mondo che seggian megio attressæ pe anâ incontra a-a desfia che s'é appresentou inte sto caxo.”
O governatô o l'à diciarou ascì: “Ancheu emmo sacciuo che son stæti identificæ di figgeu de scheua ciù ançien ch'à avuo di contatti co-o paçiente.”
O l'ò continuou dixendo: “Sto caxo o l'é serio. Resta seguo che o nòstro scistema o travaggia ben comm’o dovieiva.”
S'a saià confermâ, a descoverta a mette fin a-a reçerca de eutto anni do Musashi da parte do Allen.
Dòppo avei mappou o fondo do mâ, o stracoo o l'é stæto attrovou con deuviâ un ROV.
O Allen, uña de persoñe ciù ricche do mondo, se dixe ch'o l'agge investio ben ben da seu ricchessa inte de esploraçioin in mâ e o l'à comensou a seu reçerca pe attrovâ o Musashi dòppo un interesse de tutta a vitta pe-a guæra.
A s'ea guagna l'approvaçion di critichi durante a seu vitta inte Atlanta e a l'ea stæta premmiâ pe l'inneuvativa educaçion in çittæ.
Do 2009 a l'aiva ottegnuo o titolo de Sovrintendente Naçionâ de l'Anno.
A-i tempi do premmio e scheue de Atlanta aivan visto un grande megioamento di pontezzi inti exammi.
Dòppo un pittin, o Atlanta Journal-Constitution o l'ò pubricou un rapporto ch'o fava vedde i problemi co-i resultati di test.
O rappòrto o fava vedde che i pontezzi di exammi ean cresciui incredibilmente a-a lesta, e o diva che internamente a scheua a l'aiva attrovou di problemi, ma a no l'aiva agio in scê descoverte.
Dòppo che e preuve an fæto vedde che i papê di exammi ean mastrussæ co-a Hall, insemme con 34 atre autoritæ scolastiche, a l'é stæta accaxonâ do 2013.
O governo irlandeise o mette l'açento in sce l'urgensa da legislaçion parlamentâ pe rettificâ a scituaçion.
“Oua l'é importante, segge da-a prospettiva da sanitæ pubrica che pe quella da giustiçia criminale che a legislaçion a segge attuâ o ciù fito che se peu”, o l'à dito un portavoxe do governo. 
O Ministro da Sanitæ o l'à espresso lägno, segge pe o ben stâ di individui che s'approfittan da-a temporanea legalitæ de sostanse coinvòlte, segge pe-e condañe correlæ a-a dròga, stæte prononçiæ da quande i cangiamenti oua no ciù constituçionæ son vegnui à effetto.
O Jarque o l'ea apreuvo à exerçitâse durante l'allenamento pre-campionou à Coverciano in Italia a-o prinçipio da giornâ. O l'allögiava inte l'hotel da squaddra in vista de unna partia prevista pe domenega contra o Bològna.
O stava inte l'hotel da squaddra avanti unna partia in programma pe domenega contra o Bològna.
O bus o l'ea diretto à Six Flags St. Louis into Missouri, donde a banda a l'avieiva sunnou promê à unna platea tutta esauria.
À 1,15 a.m. de sabbo, segondo e testimonianse, o bus o l'ea apreuvo à passâ co-o semaforo verde, quande a machina a se gh'é giâ de fronte.
A seia di 9 d'agosto, l'euggio de Morakot o l'ea pöcassæ à settanta chillòmetri da-a provinsa cineise de Fujian.
Se pensa che o tifon o se mesce verso a Ciña à unze kph.
I passaggê aivan avuo de l'ægua, tanto ch'aspëtavan à 90(F) graddi de calô.
O capitannio di pompê Scott Kouns o l'à dito: “A l'ea unna giornâ cada à Santa Clara con de tempiatue in scî 90s. 
Ògni momento stæti tegnui in ciappoa in sce un rollercoaster o saieiva descòmodo, comme minimo, e gh'é vosciuo a-o manco unn'oa pe tiâ feua a primma persoña da l'appægio.”
O Schumacher ch'o s'ea arretiou do 2006 dòppo avei guagno o campionato de Formula 1 pe sette vòtte, o doveiva piggiâ o pòsto de l'infortunou Felipe Massa.
O braxilian o pativa de unna greive feia a-a testa apreuvo à un açidente durante o Gran Premmio d’Ongaia do 2009.
O Massa o l'aiva da arrestâ feua a-o manco pe-o resto da saxon 2009.
O Arias o l'é resultou poxitivo à unna forma legia do virus, o l'à dito o ministro a-a prescidensa Rodrigo Arias.
E condiçioin do prescidente en stabili, ma o l'é stæto isoou à cà pe ben ben de giorni.
À parte a freve e o mâ de goa, me sento ben e in boña forma, tanto da portâ avanti o mæ travaggio à distansa. 
“Aspeto de tornâ a-i mæ dovei lunesdì,” o l'à dito o Arias inte unna diciaraçion.
Felicia, de za tempesta de categoria 4 in sciâ scaa di oraghen Saffir-Simpson, a s'é allembeia à deprescion tropicâ, avanti de desmainâ, mätesdì.
I seu avansuggi an provocou di slavassoin de sa e de là pe-e ciù tante isoe, sciben che pe oua no vëgne segnalou nisciun danno, nì derluia.
A preçipitaçion, con ëse arrivâ à 6,34 pòlliçi à unna mesuaçion in sce l'Oahu, a l'ea descrita comme “benefica”. 
Quarchidun di slavassoin o l'ea compagnou da di troin e di furmini frequenti.
O Twin Otter o l'aiva çercou à piggiâ tæra à Kokoda vëi, comme xeuo de aereolinie PNG CG4684, ma o no l'ea arriescio za unna vòtta.
Pöcassæ dexe menuti avanti de piggiâ tæra, a-o seu segondo tentativo o l'é scentou.
O pòsto do desastro o l'é stæto attrovou ancheu e o l'é mai tanto de grammo arrivâghe, che doî poliçiòtti se son cacciæ inta giungla, tanto da camminâ fin a-a scena e çercâ i superstiti.
A çerchia a l'é stæta impedia da-o mæximo brutto tempo ch'o l'aiva provocou l'atteraggio fallio.
Segondo i rappòrti, un scito in sciâ Macbeth Street o l'é scciuppou in caxon de unna perdia de gazzo.
Un agente da compagnia do gazzo o l'anava in sciô pòsto, dòppo che un vexin o l'aiva ciammou pe unna perdia de gazzo.
Quande l'agente o l'é arrivou, o scito o l'é scciuppou.
No vëgne referio de danni ciù gròsci, ma a-o manco çinque persoñe in sciô pòsto a-o momento de l'esploxon son stæte cuæ pe-i scintomi do shock.
No gh'ea nisciun drento o scito.
Into mæximo tempo, tòsto 100 inquilin son stæti evacuæ da l'area.
Segge golf che rugby en lesti pe tornâ a-i Zeughi Olimpichi.
O International Olympic Committee o l'à votou pe includde i sport a-a seu töa de l'incontro executivo à Berlin ancheu. O rugby, specificatamente l'union do rugby, e o golf en stæti seleçionæ in sce çinque atri sport pe ëse tegnui da conto pe-a parteçipaçion a-i zeughi olimpichi.
O squash, o karate e atri sport à tæra çercavan de intrâ into programma olimpico, coscì comme o baseball e o softball, che ean arrestæ feua da-i Zeughi Olimpichi do 2005.
O voto o dev'ëse ancon ratificou da tutto o IOC a-o seu incontro d'ottobre à Copenhagen.
No tutti sostegnivan l'incluxon de categorie feminiñe.
A medaggia d'argento olimpica 2004 Amir Khan o l'à dito: “In sciâ fin, penso che e dònne no dovieivan scombatte. A l'é a mæ opinion.” 
À despeto do seu commento, o l'à dito ch'o l'aggiuttià e parteçipante britanniche a-i zeughi olimpichi do 2012 che se tegnian à Londra.
O proçesso o l’é stæto tegnuo inta Birmingham Crown Court e o l’é terminou a-i 3 d’agosto.
O presentatô, stæto arrestou in sciô pòsto, o l’à denegou a corpa e o l’à affermou d’avei deuviou a pertega pe protezzise da-e bottigge che ghe tiava unna trenteña de persoñe.
O Blake o l’é stæto ascì accaxonou d’avei çercou de viçiâ o corso da giustiçia.
O giudiçe o l’à informou Blake che o fæto ch’o finisse in prexon «con tutta probabilitæ o no se saiæ posciuo evitâ».
L'energia scua a l'é unna fòrsa invixibile à reo, ch'a l'agisce pe de longo in sce l'universo.
A seu existensa a l'é conosciua solo che in caxon di seu effetti in sce l'espanscion de l'universo.
I sciensiæ an descoverto de forme de terren in sa e in là in sciâ superfiçie da luña, stæte acciammæ ligge lobæ, che pâ che seggian resultæ da-o restrenzise da luña ben ben cianin.
Ste ligge son stæte attrovæ in sce tutta a luña, e pâ che seggian stæte fruste da-o clima pe pöco ben, cösa chi veu dî che i eventi giològichi che ê an creæ en ciùtòsto reçenti.
Sta teoria a contradixe l'asserçion che a luña a l'é priva à reo de attivitæ giològica.
Se dixe che l'òmmo o portava un veicolo à træ reue armou de esploxivi tramezo a-e gente.
L'òmmo sospettou d'avei fæto scciuppâ a bomboa o l'é detegnuo, dòppo avei patio de feie da-o creppo.
O seu nomme o l'é ancon desconosciuo a-e autoritæ, ascì ben che san ch'o l'é membro de un groppo etnico uighuro.
A Nadia, nasciua a-i 17 de settembre do 2007 con parto çesario inte unna clinica ostetrica de Aleisk, inta Ruscia, a pesava 17 lie e 1 onsa boñe.
“Semmo tutti astrunnæ, e basta” a l'à dito a moæ. 
Quande gh'an domandou cös'o l'à dito o poæ, lê a l'à respòsto: “ O no l'arriesciva à dî ninte – o stava solo lì in pê e o parpellava.”
O se comportià pægio de l'ægua. O l'é straluxente franco comme l'ægua. 
Donca, se ti foïsci in pê in sciâ ziña do mâ, ti porriësci vedde zu scin à che se segge risseu ò porcaia ch'a s'attreuvesse in sciô fondo.
Da quello che ne semmo, gh'é sloo che un còrpo planetäio ch'o demostre ciù dinamiximo de Titan, e o seu nomme o l'é Tæra” o l'à azzonto o Stofan.
O problema o l'é comensou a-o 1° de zenâ, quande de dozzeñe de rescidenti locali an comensou à reclammâ à l'offiçio postâ de Obanazawa, apreuvo che n'aivan reçevuo e seu tradiçionæ e regolæ carte d'ögui pe l'anno neuvo.
Vëi, l'offiçio postâ o l'à communicou a seu defeisa a-i çittæn e a-i media, dòppo avei descoverto che o figgeu o l'aiva ascoso ciù che 600 documenti postæ, compreise 429 carte postæ pe l'anno neuvo, che no ean stæte consegnæ a-i seu destinatäi.
L'orbiter lunâ sensa persoñe à bòrdo Chandrayaan-1 o l'à eiettou o seu Moon Impact Probe (MIP), ch'o l'à corpio a superfiçie da Luña à 1,5 chillòmetri a-o segondo (3000 miggia l'oa) e o l'é atterrou con successo da-a vexin a-o Pòlo Sud da Luña.
In ciù de portâ trei importanti instrumenti scientifichi, a sonda lunâ a l'à portou ascì l'imagine da bandea naçionâ indiaña, pittuâ in sce tutti i scianchi.
“Graçie à quelli ch'à sostegnuo unna detegnua comme mi” a l'à dito a Siriporn inte unna conferensa stampa. 
Quarchidun peu no ëse d'accòrdio, ma no m'interessa.
Son contenta che ghe segge de gente che me veu sostegnî.
Scin da l'independensa do Pakistan da-o dominio britannico do 1947, o Prescidente do Pakistan, o l'à nominou di “Agenti Politichi” pe governâ o FATA, ch'o l'exerçita un contròllo squæxi do tutto autònomo in scê aree. 
Sti agenti chì son responsabili de fornî governo e servixi giudiçiæ sotta l'articolo 247 da constituçion pakistaña.
Un ostello o l'é deruou a-a Mecca, a çittæ santa de l'Islam, verso 10 oe sta mattin, oa locale.
L'edifiçio o l'ospitava un numeo de peregrin ch' vegniva à vixitâ a çittæ santa pe-a recorrensa do peregrinaggio haji.
I òspiti de l'ostello ean mascine çittæn di Emirati Arabi Unii.
O conto di mòrti a l'é de 15 a-o manco, un ammontâ ch'o l'é destinou à cresce.
O Leonov, conosciuo ascì comme “o cosmonauta n. 11”, o fava parte da squaddra originäia de cosmonauti de l'Union Sovietica.
A-i 18 de marso do 1965, o l'à exeguio a primma attivitæ umaña estraveicolâ (EVA), ò “passaggiata into spaçio”, con arrestâ da pe lê feua da l'astronave, pròpio pe ciù de dozze menuti. 
O l'à reçevuo a “Eròe de l'Union Sovietica”, o ciù erto önô de l'Union Sovietica, pe-o seu travaggio. 
Dexe anni apreuvo, o l'à guiddou a parte sovietica da miscion Apollo–Soyuz chi scimbolizzava che a corsa a-o spaçio a l'ea finia.
A l'à dito: “No gh'é intelligence chi fasse accapî che un attacco o segge da aspëtâse fito. 
Tutte e mainee, a reduçion do livello de menassa à severo no veu dî che tutta a menassa a segge scentâ.”
Tanto che e autoritæ n'ean segue da credibilitæ da menassa, a Maryland Transportation Authority a l'à serrou, sotta a prescion de l'FBI.
Di Dumper son stæti deuviæ pe bloccâ e intræ da metro e l'ascistensa di 80 poliçiòtti a l'ea à dispoxiçion pe dirizze i automobilisti verso e deviaçioin.
No son stæti segnalæ gròsci retardi into trafego in sciâ tangençiale, o percorso alternativo da çittæ.
A Nigeria a l'aiva annonçiou in avanti ch'a progettava de intrâ inte l'AfCFTA, a settemaña primma do summit.
O commissäio de l'UA pe-o commerso e l'industria Albert Muchanga o l'à annonçiou l'adexon do Benin.
O commissäio o l'à dito: “No semmo ancon d'accòrdio in scê regole de origine e in scê concescioin tariffäie, ma o quaddro che gh'emmo o basta pe comensâ o commerso o 1° de luggio 2020”.
A staçion a continuava a seu attivitæ, à despeto da perdia de un giroscòpio avanti a miscion inta staçion spaçiâ, scin a-a fin da passaggiata into spaçio.
O Chiao e o Sharipov an riferio d'ëse à distansa de seguessa da-i propulsoî de regolaçion de l'assetto.
O contròllo ruscio da tæra o l'à attivou i jet e l'é repiggiou a normale attivitæ da staçion.
O caxo o l'à continuou inta Virginia, apreuvo ch'a l'é a sede do provider, leader inti servixi internet AOL, a soçietæ ch'à l'à intentou a causa.
Sta chì a l'é a primma vòtta che unna condaña a l'é stæta ottegnua con deuviâ a legislaçion emanâ do 2003 pe limitâ a bulk e-mail, saiva à dî a spam, da-a distribuçion indexiderâ inte caselle e-mail di utenti.
O 21enne Jesus o l'é introu into Manchester City l'anno passou do zenâ 2017 da-o club braxilian Palmeiras pe un compenso chi se dixe de £27 mioin.
Scin da aloa, o braxilian o l'à zugou inte 53 partie pe-a squaddra inte tutte e competiçioin e o l'à totalizzou 24 goal.
O Dr. Lee o l'à manifestou a seu preoccupaçion apreuvo a-e notiçie che di figgeu inta Turchia son stæti oua infettæ da-o virus de l'influensa aviäia A(H5N1), sensa ammoutîse.
Gh'é di studdi che suggeriscian comme a moutia a l'à da vegnî ciù pöco mortale, avanti ch'a pòsse provocâ unn'epidemia globale, o fa osservâ.
Gh'é o lägno che i paçienti pòssan continuâ à infettâ ciù gente inte l'anâ avanti co-e seu attivitæ cotidiañe, se i scintomi de l'influensa arrestan legi.
O Leslie Aun, portavoxe da Komen Foundation, o l'à dito che l'organizzaçion a l'à adeuttou unna neuva regola ch'a no consente di aggiutti ò de cheuggeite de fondi pe avvardâse da de organizzaçioin che seggian sotta indagine penâ.
E regole de Komen desqualifican Planned Parenthood, in caxon de unn'indagine pendente in sce comme Planned Parenthood a spende e a ten conto di seu dinæ, ch'a ven portâ avanti da l'avvocato Cliff Stearns.
O Stearns o l'indaga se e tasce vëgnan deuviæ pe finançiâ di abòrdi pe mezo de Planned Parenthood, into seu ròllo de prescidente do Oversight and Investigations Subcommittee, chi stà sotta o pægua da House Energy and Commerce Committee.
O passou governatô do Massachusetts, Mitt Romney o l'à guagno l'eleçion primmäia prescidençiale do Partio Repubrican mätesdì, con ciù do 46 in sce çento di voti.
O passou speaker da camia USA Newt Gingrich o l'é arrivou segondo co-o 32 in sce çento.
Da stato piggiatutto, a Florida a l'à assegnou tutti e çinquanta i seu delegæ a-o Romney, con sponciâlo in çimma comme òmmo de ponta pe-a nomination do Partio Repubrican.
I organizzatoî da protesta an dito che pöcassæ 100.000 persoñe se son presentæ inte de çittæ tedesche comme Berlin, Colònia, Amburgo e Hannover.
À Berlin a poliscia a l’à stimmou 6.500 manifestanti.
De proteste gh’en stæte ascì à Pariggi, à Sofia in Bulgaria, à Vilnius in Lituania, a-a Valletta à Malta, à Tallinn in Estònia e à Edimburgo e Glasgow in Scòçia.
À Londra 200 persoñe pöcassæ an protestou feua de çerti tra i offiçi di ciù importanti detentoî de copyright.
O meise passou gh’é stæto de fòrte proteste in Polònia contra a firma do paise de l’accòrdio ACTA, apreuvo a-e quæ o governo polacco o l’à deçiso, pe-o momento, de no ratificâ l’accòrdio.
Tanto a Lettònia comme a Slovacchia an deciso de postiçipâ l’intrâ inte l’area ACTA.
Animal Liberation e a Royal Society for the prevention of Cruelty to Animals (RSPCA) domandan torna l'installaçion obbligatöia de telecamie à çircuito serrou inte tutti i maxelli australien.
L'inspettô cappo da RSPCA do New South Wales, David O'Shannessy, o l'à dito a-a ABC che a sorveggiansa e e ispeçioin di maxelli dovieivan ëse commuin inte l'Australia.
“O CCTV o mandieiva de seguo un fòrte segnâ a-e persoñe, che travaggia co-e bestie, che o seu bon stâ o l'à a mascima prioritæ.”
A mappa di terramòtti do Çentro Geològico di Stati Unii o no l’aiva segnallou di terramòtti in Islanda pe-a settemaña primma.
In azzonta, o Departamento meteorològico d’Islanda o no l’à segnallou di fenòmeni de terramòtto inte 48 oe passæ.
I scignificativi fenòmeni de terramòtto ligæ a-a fase de cangio se son verificæ a-i 10 de marso inta parte de nòrd-est da cädea do vorcan.
A-a base da montagna l’é stæto segnallou a presensa de nuvie neigre desligæ da l’attivitæ do vorcan.
E nuvie an provocou unna poscibile confuxon in sciô fæto che ghe fïse stæto in davei unn’eruçion.
O Luno o l'aiva 120-160 metri cubbi de carburante à bòrdo quand'o s'é rompio e I venti fòrti e i mòuxi l'an sponciou into franzimâ.
Di elicòtteri an sarvou i dozze membri de l'accopaggio e o solo danno o l'é stæto un naso rotto.
O barco de 100 metri o l'ea in viægio pe cheugge o seu sòlito carrego de fertilizzanti e a-o prinçipio I fonçionäi temmeivan che o barco o poesse imbösâ o carrego.
L'emendamento propòsto o l'é za passou inte tutti doî i rammi do parlamento do 2011.
Un cangiamento o l'é stæto fæto inte sta sescion legislativa, quande a segonda frase a l'é stæta scassâ, avanti da-a Camia di Rappresentanti e dapeu a l'é stæta approvâ inte unna forma scimile da-o Senato a-o lunesdì.
O fallimento da segonda frase, chi propoñe de vietâ e unioin çivile tra persoñe do mæximo sesso, o porrieiva eventualmente arvî a pòrta a-e unioin çivile in avvegnî.
Dòppo o debâ, l'HJR-3 o saià revisto torna da-a pròscima legislatua elezzua do 2015 ò do 2016 pe arrestâ in corso.
I succesci do Vautier a-o de feua da regia comprendan un sciòpero da famme do 1973 contra quella ch'o consciderava unna çensua politica.
A leze franseise a l'é stæta cangiâ. O seu attiviximo o remonta à l'etæ de 15 anni, qunde o s'é unio a-a Rescistensa, durante a segonda guæra mondiale.
O l'à documentou lê mæximo inte un libbro do 1998.
Di anni 1960 o l'é tornou inte l'Algeria, ch’a l’ea independente da no guæi, pe mostrâ regia cinematografica.
O judoka giapaneise Hitoshi Saito, vinçitô de doe medagge olimpiche, o l'é mòrto à l'etæ de 54 anni.
A causa da mòrte a l'é stæta annonçiâ comme cancao do dòtto biliare intraepatico.
O l'é mòrto à Osaka mätesdì.
In ciù d'ëse un ex campion olimpico mondiale, o Saito o l'ea o prescidente da commiscion de allenamento da All Japan Judo Federation a-o momento da seu mòrte.
A-o manco 100 persoñe aivan aspëtou a festa, pe festezzâ o primmo anniversäio da cobbia, da quæ o maiezzo o s'é tegnuo l'anno passou.
Un evento formale pe l'anniversäio o l'ea in programma pe unna dæta ciù in là, dixe e autoritæ.
A cobbia a s'ea maiâ into Texas che l'é un anno, e a l'é vegnua à Buffalo pe festezzâ con amixi e pænti.
O maio de 30 anni, ch'o l'ea nasciuo à Buffalo, o l'ea un di quattro stæti ammassæ inta sparatöia, ma seu moggê a no l'ea stæta feia.
O Karno o l'é un ben conosciuo, ma controverso meistro de ingreise, ch'o mostrava sotta Modern Education and King's Glory, ch'o proclamava d'avei 9.000 studenti a-o curmine da seu carrea.
Inte seu nòtte o deuviava de poule che quarche genitô o conscideava sgreuzze, se dixe ch'o foïse sòlito giastemmâ in classe.
Modern Education a l'à accaxonou de stampâ de gròsse pubricitæ in scî bus sensa autorizzaçion e de mentî, con dî ch'o l'ea l'insegnante cappo de ingleise.
In avanti, o l'ea stæto accaxonou ascì de violaçion do copyright, ma o no l'ea stæto incriminou.
Un ex studdente o l'à dito che “o deuviava o slang inta classe, o mostrava e matëie di appontamenti inte nòtte e o l'ea pròpio comme l'amigo di studdenti.”
Durante i urtimi trei dexenni, con tutto che a segge arrestâ offiçialmente un stato communista, a Ciña a l'à sviluppou unn'economia de mercou.
E primme reforme econòmiche son stæte fæte sotta a leadership do Deng Xiaoping.
Da aloa, o peiso econòmico da Ciña o l'é cresciuo de 90 vòtte.
Pe-a primma vòtta, l'urtimo anno a Ciña a l'à esportou ciù machine che a Germania e a l'à scompassou i Stati Unii comme ciù gròsso mercou pe st'industria chì.
O GDP da Ciña o porrieiva ëse ciù gròsso che quello di Stati Unii drento doî dexenni.
A tempesta tropicale Danielle, nomme da quarta tempesta tropicale da saxon di oraghen atlantichi 2010, a s'é formâ inte l'Oceano Atlantico orientale.
A tempesta, stæta localizzâ à pöcassæ 3.000 miggia da Miami, into Florida, a l'à di venti mascimi sostegnui de 40 mph (64 kph).
I sciensiæ do National Hurricane Center anteveddan che Danielle a se raffòrsià à oragan da mäcordì.
Scicomme a tempesta a l'é lontan da-e ciazze, arresta de grammo valutâ o potençiale impatto in scî Stati Unii ò i Caraibi.
Nasciuo inta capitale croata, Zagabria, o Bobek o s'à guägno notorietæ quand'o zugava pe-o Partizan Belgrade.
O gh'é introu do 1945 e o gh'é stæto scin a-o 1958.
Durante a seu permanensa inta squaddra, o l'à totalizzou 403 goal inte 468 occaxoin.
Nisciun atro a l'à mai fæto ciù appariçioin ò totalizzou ciù goal pe-o club che o Bobek.
Do 1995 o l'é stæto votou comme o megio zugou inte l'istöia do Partizan.
E çelebraçioin son comensæ con un spettacolo speciale do gruppo Cirque du Soleil, conosciuo inte tutto o mondo.
O l'é stæto seguio da-a Istanbul State Symphony Orchestra, unna banda de giannisseri, e i cantanti Erkoç e Müslüm Gürses.
Dapeu, i Dervisci Rotanti an piggiou a scena.
A diva turca Sezen Aksu a s'é exibia co-o tenô italian Alessandro Safina e o cantante grego Haris Alexiou.
Pe finî, o gruppo de dansa turco Feugo d'Anatòlia o l'à rappresentou o spettacolo “Troy”.
O Peter Lenz, un corridô de 13 anni de motoçicli, o l'é mòrto dòppo ëse coinvòlto inte un açidente a-o Indianapolis Motor Speedway.
Durante o seu gio de rescädamento, o Lenz o l'é cheito d'in sciâ seu mòto, e o l'é stæto dapeu corpio da-o collega Xavier Zayat.
O l'é stæto soccorrio de drito da-o seu staff mego ch'o ô seguiva, e o l'é stæto portou à un uspiâ locale, donde ciù tardi o l'é mòrto.
O Zayat o no s'ea fæto ninte inte l'açidente.
In ponto scituaçion finançiäia globale, o Zapatero o l'à continuou dindo che “o scistema finançiäio o l'é unna parte de l'economia, unna parte cruçiale. 
Emmo avuo unn'annosa crixi finançiäia, ch'a l'à avuo o seu momento ciù aspio i doî meixi passæ, e m'appenso oua che i mercoei finançiäi comensan à repiggiâse.”
A settemaña passâ, Naked News a l'à annonçiou ch'a l'avieiva ingrandio de brutto o seu incarrego in lengua internaçionale pe-e notiçie, con træ neuve trasmiscioin.
Za in ingleise e giapaneise, l'organizzaçion globale a l'é apreuvo à allansâ di programmi in spagnòllo, italian e corean, pe-a televixon, o web e i dispoxitivi mòbili.
Pe fortuña mi no m'é accapitou ninte, ma ò visto unna scena macabra, tanto che e gente çercavan à rompî i barcoin pe sciortî. 
E gente piccavan inti veddri co-e carreghe, ma i barcoin ean infrangibili.
“In sciâ fin, un di veddri o s'é rompio e an comensou à sciortî de da-o barcon”, o l'à dito o sorvevisciuo Franciszek Kowal.
E stelle mandan da luxe e do calô apreuvo à l'energia produta quande i atomi de idrògeno se fondan (ò son fuxi) insemme pe formâ di elementi ciù pesoin.
I sciensiæ stan che travaggian à creâ un reattô ch'o peu fâ de l'energia a-a mæxima mainea.
Sto chì, tutte e mainee, o l'é un problema ben ben de grammo resciòrve e ghe vorrià ben ben de anni, avanti de vedde construti di reattoî à fuxon che vëgnan ben.
L'agoggia d'äsâ a gallezza in sce l'ægua in caxon da tenscion da superficie.
A tenscion de superficie a gh'é perché e molecole de l'ægua a-a superficie de l'ægua son ciù fortemente attiæ uña verso l'atra de quante o seggian e molecole de l'äia de d'ato à lô.
E molecole d'ægua forman unna pelle invixibile de d'ato à l'ægua, chi permette à de cöse comme l'agoggia de gallezzâ in sciâ çimma de l'ægua.
A lamma de un moderno pattino da giassa a l'à doî bòrdi con unna cavitæ coppua tra de lô. I doî bòrdi permettan unna megio preisa da gaissa, mæximo quande o l'é inclinou.
Apreuvo che a banda de sotta da lamma a l'é un pittin ingombâ, tòsto che a lamma a se ceiga da un lou ò da l'atro, o bòrdo ch'o l'é in contatto co-a giassa o se ingomba ascì.
Sto fæto o caxoña a rotaçion do pattinatô. Se i pattini se ceigan à drita, o pattinatô o gia à drita, se i pattini se ceigan à manciña, o pattinatô o gia à manciña.
Pe anâ torna a-o seu livello d'energia preçedente, devan libeâse de l'energia extra ch'an reçevuo da-a luxe.
Ô fan con mandâ feua unna minuscola partiçella de luxe, stæta acciammâ “foton”.
I sciensiæ acciamman sto proçesso “emiscion stimolâ de radiaçion” apreuvo che i atomi son stimolæ da-a luxe brillante, in caxonâ l'emiscion de un foton de luxe, e a luxe a l'é unna smersa de radiaçion.
L'imagine apreuvo a ne fa vedde i atomi che mandan feua di fotoin. Naturalmente, inte realtæ i fotoin son ben ben ciù piccin de quelli de l'imagine.
I fotoin son ancon ciù piccin da röba chi compoñe i atomi!
Apreuvo de çentanæe de oe de fonçionamento, o fiamento da lampadiña in sciâ fin o se bruxa e a lampadiña a no fonçioña ciù.
Donca a lampadiña a dev'ëse sostituia. Beseugna dâ mente ben inta sostituçion da lampadiña.
Pe primma cösa, l'interruttô da lampa o dev'ëse asmòrto, ò o cavo descolligou.
Sto fæto perché l'elettriçitæ chi score inta preisa, donde s'attreuva a parte metallica da lampadiña, a peu dâ unna greive scòssa elettrica se se tocca o drento da preisa ò a base metallica da lampadiña, tanto ch'a l'é ancon parçialmente inta preisa.
L'òrgano ciù gròsso do scistema çircolatöio o l'é o cheu, ch'o pompa o sangue.
O sangue o va da-o cheu inte di cannæ, stæti acciammæ artëie, e o vëgne torna a-o cheu inte di cannæ stæti acciammæ veñe. I cannæ ciù piccin s'acciamman capilläi.
I denti de un triceratopo saieivan stæti boin de scciancâ no solo e feugge ma fiña de ramme e de reixe belle rexistenti.
Diversci sciensiæ pensan che o triceratopo o mangesse e cicadee, che son un tipo de cianta commune into Cretaceo.
Ste ciante pan unna parma picciña con unna coroña de feugge appissue e affilæ.
Un triceratopo o l’aviæ posciuo deuviâ o seu fòrto becco pe streppâ e feugge avanti de mangiâ o teu.
Atri sciensiæ sostëgnan che ste ciante seggian ben ben velenose, donca l’é diffiçile che un dinosauro o ê mangesse, sciben che ancheu o bradipo e atre bestie comme o pappagallo (un discendente di dinosauri) peuan mangiâ de feugge ò di fruti velenoxi.
In che mòddo a gravitæ de Io a m’attirieiva? Se ti te trovësci in sciâ superfiçie de Io, ti pesiësci de meno de quante no ti peisi in sciâ Tæra.
Unna persoña ch’a peisa 200 lie (90 chilli) in sciâ Tæra a pesieiva 36 lie circoncirca (16 chilli) in sce Io. Donca a gravitæ, se capisce, a t’attira de meno.
O Sô o no gh’à unna crosta, comme a Tæra in sciâ quæ se ghe peu stâ. Tutto o sô o l’é fæto de gazzo, de feugo e de plasma.
O gazzo o se fa ciù fin de maniman che un o s’allontaña da-o centro do Sô.
A parte esterna che veddemmo quande ammiemmo o Sô a l’é ciammâ fötosfera, che veu dî “balla de luxe”.
Tremilla anni dòppo, circoncirca, do 1610, l’astrònomo italian Galielo Galilei o l’à deuviou un telescòpio pe osservâ che Venere a l’à de fase, pròpio comme a luña.
Gh’é e fase perché solo o lato de Venere (ò da Luña) rivòlto verso o Sô o l’é inluminou. E fase de Venere supportavan a teoria de Copernico segondo a quæ i pianeti gian intorno a-o Sô.
Dapeu, quarche anno apreuvo, do 1639, un astrònomo ingleise ciammou Jeremiah Horrocks o l’à osservou un tranxito de Venere.
L'Inghiltæra a l'aiva conosciuo un longo periodo de paxe dòppo a riconquista do Danelaw.
Tutte e mainee, do 991 o Ethelred o s'ea scontrou con un steu vichingo ciù gròsso che quello do Guthrum un secolo avanti.
Sto steu o l'ea guiddou da-o Olaf Trygvasson, un Norveggin con l'ambiçion de riscattâ o seu paise da-a dominaçion daneise.
Dòppo di retardi militari a-o comenso, o Ethelred o l'à posciuo mettise d'accòrdio in scê condiçioin co-o Olaf, ch'o se n'é anæto torna in Norveggia à çercâ à guägnâse o seu regno con di exiti alterni.
O hangeul o l’é l’unico arfabetto inventou de propòxito inte l’uso popolare cotidian. L’arfabetto o l’é stæto inventou do 1444, a-i tempi do regno de re Sejong (1418-1450).
O re Sejong o l’ea o quarto da dinastia Joseon e o l’é un di ciù apprexæ.
A-o prinçipio o l’à ciammou l’arfabetto “hengeul hunmin jeongeum”, ch’o veu dî “ i soin corretti pe l’instruçion do pòpolo”.
Gh’e diverse teorie in sce comme segge nasciuo o sanscrito. Uña de queste a parla de unna migraçion di Ari da-o Ponente verso l’India, che avieivan portou con liatri a seu lengua.
O sanscrito o l’é unna lengua antiga e a se peu paragonâ a-a lengua latiña parlâ in Euröpa.
O primmo libbro conosciuo a-o mondo o l’é stæto scrito in sanscrito. Dòppo a compilaçion de Upanishad, o sanscrito o l’é semplicemente spario, pe caxon da gerarchia.
O sanscrito o l’é unna lengua assæ complessa e ricca, ch’a l’é servia comme vivagna pe tante lengue indiañe moderne, pròpio comme o latin o l’é a vivagna pe-e lengue europee, comme o franseise e o spagnòllo.
Stæto finio a battaggia contra a Fransa, a Germania a l’à comensou à prepararsi pe invadde l’isoa da Gran Bretagna.
A Germania a gh’à dæto o nomme in còdice “Operaçion Lion de mâ”. A ciù parte de arme pesanti e di rifornimenti de l’esercito britannico ean anæti persci inte l’evacuaçion da Dunkerque, donca l’esercito l’ea ciutòsto debole.
Ma a Royal Navy a l’ea ancon ben ben ciù fòrte da mariña tedesca (Kriegmarine”) e a l’aviæ posciuo destrue chesesegge flòtta de invaxon mandâ à traverso o Canâ da Manega.
Do resto, pochisime nave da Royal Navy ean basæ vexin a-e poscibili rotte de invaxon, stante che i ammiralli temmeivan che saieivan stæte affondæ da l’attacco aereo tedesco.
Comensemmo con unna spiegaçion in scî cien de l’Italia. L’Italia a l’ea ciù che atro o “fradellin” de Germania e Giappon.
A l’aiva un esercito e unna mariña ciù deboli, sciben che a l’aveiva tòsto construio quattro nave neuve, giusto avanti de l’iniçio da guæra.
I obbiettivi prinçipæ de l’Italia ean i paixi africhen. Pe piggiâ quelli paixi avieivan avuo beseugno de unna piattaforma de slanso de truppe, de mòddo che e truppe poessan navegâ à traverso o Mâ Mediterraneo e invadde l’Africa.
Pe questo an dovuo desbarassâse de base e de nave britanniche in Egitto. A-o de là de quelle açioin, e corassæ italiañe no avieivan dovuo fâ nint’atro.
Oua pe-o Giappon. O Giappon o l’ea un paise isoan, pròpio comme a Gran Bretagna.
I sottomarin son de nave progettæ pe viægiâ sotta l’ægua e restâ lì pe un longo periodo de tempo.
I sottomarin son stæti deuviæ inta primma e inta segonda guæra mondiale. Alantô ean assæ lenti e aveivan un raggio d’açion limitou.
À l’iniçio da guæra viægiavan ciù che atro in superfiçie, ma quande radar o l’à comensou à sviluppâse e à vegnî ciù accurou son stæti constreiti à anâ sotta l’ægua pe evitâ de ëse visti.
I sottomarin tedeschi ean ciammæ “U-Boat”. I tedeschi ean assæ bravi à navegâ e à deuviâ i seu sottomarin.
Pe caxon do seu successo co-i sottomarin, dòppo a guæra no se credde che i tedeschi n’aggian ancon guæi.
Scì! O Re Tutankhamon, indicou de vòtte co-o nomme de “Re Tut” ò “O Re Figgeu”, o l’é un di re egiçi antighi tra i ciù conosciui inti tempi moderni.
L’é interessante nottâ che o no l’ea consciderou guæi importante inti tempi antighi e o no l’ea registrou inta ciù parte de liste antighe di re.
Con tutto, a scoverta da seu tomba, do 1922, a l’à reiso unna celebritæ. Mentre ben ben de tombe son stæte arröbæ, sta tomba chì a l’é restâ praticamente indisturbâ.
A ciù parte di oggetti sotterræ con Tutankhamon son stæti conservæ ben, incluso miggiæa de ògetti realizzæ con metalli preçioxi e prie rare.
L’invençion de reue à raggi a l’à reiso i cari asciri ciù legi, ciù veloci e megio preparæ à superâ i sordatti e i atri cari.
E fresse de seu micidiali balestre porrieivan penetrâ l’armatua di sordatti rivali. Intorno a-o 1000 a.C. i Asciri an introduto a primma cavalleria.
Unna cavalleria a l’é un esercito ch’o combatte à cavallo. A sella a no l’ea stæta ancon inventâ, donca a cavalleria ascira a combatteiva in scî dòrsci nui di seu cavalli.
Conoscemmo tanti politichi, sciensiæ e artisti greghi. Fòscia o personaggio o ciù avvoxou de sta coltua o l’é Omero, o lezzendäio poeta òrbo, che o l’à compòsto doî cappolavori da lettiatua grega: l’Iliade e l’Odissea.
Sòfocle e Aristòfane son ancon di drammaturghi avvoxæ e e seu euvie son tegnue tra e ciù grende euvie da lettiatua mondiale.
Un atro grego famoso o l’é un matematico, Pitagora, conosciuo sorviatutto pe-o seu avvoxou teorema in scê relaçioin di lati di triangoli rettangoli.
Gh’é varie stimme in sce quante persoñe parlan hindi. Se stimma che a segge tra a segonda e a quarta lengua ciù parlâ a-o mondo.
O numero de persoñe de lengua moæ o cangia à segonda che se conte ò meno i dialetti ciù vexin.
E stimme varian da 340 mioin à 500 mioin de parlanti e scin à 800 mioin de persoñe che peuan accapî a lengua.
Hindi e Urdu son scimili into vocaboläio, ma despægi inta scrittua; inte conversaçioin cotidiañe, i parlanti de doe lengue pe-o sòlito peuan capîse.
Intorno a-o secolo XV l’Estònia do settentrion a l’ea sotta unna grande influensa colturale da Germania.
Di moneghi tedeschi an vosciuo avvixinâ quelli do pòsto à Dio, donca an inventou a lengua estone letteräia.
A l’ea basâ in sce l’arfabetto tedesco e o l’é stæto azzonto un carattere: “Õ/õ”.
Co-o passâ do tempo tante paròlle piggiæ in prestito da-o tedesco se son unie. Sto chì o l’é stæto l’iniçio de l’inluminaçion.
Segondo a tradiçion l’erede a-o tröno o saieiva anæto direttamente inte l’esercito, dapeu d’avei terminou a scheua.
Do resto, Carlo o l’é anæto à l’Universcitæ a-o Trinity College de Cambridge, donde o l’à studiou antropologia e arheologia, e dapeu stöia, ottegnindo un 2:2 (un diplöma inferiô de segonda classe).
Carlo o l’é stæto o primmo membro da famiggia reale britannica à ottegnî unna laurea.
A Turchia europea (Tracia orientale ò Rumelia, inta penisoa barcanica) a compende o 3% do paise.
O territöio da Turchia o l’é longo ciù de 1600 chillòmetri (1.000 mi) e largo 800 km (500 mi), con unna forma ciù ni meno rettangolare.
A superficce da Turchia, compreiso i laghi, a l’òccupa 783.562 chillòmetri quaddri (300.948 mi²), di quæ 755.688 chillòmetri quaddri (291.773 mi²) se treuvan into sud-òvest de l’Asia e 23.764 chillòmetri quaddri (9.174 mi²) in Euröpa.
A superfiçie da Turchia a â rende o 37n paise ciù grande do mondo e a mesua ciù ni meno comme a Fransa metropolitaña o Regno Unio missi insemme.
A Turchia a l’é circondâ da-o mâ in sce trei lati: o Mâ Egeo à Ponente, o Mâ Neigro à nòrd e o Mâ Mediterraneo à sud.
O Lussemburgo o l’à unna stöia antiga, ma a seu indipendensa a remonta solo che a-o 1839.
De zöne che in giornâ forman parte do Belgio un tempo favan parte do Lussemburgo, ma son vegnue belghe apreuvo a-a revoluçion belga di anni ’30 de l’Euttoçento.
O Lussemburgo o l’à delongo çercou de restâ un paise neutrale, ma o l’é stæto occupou da-a Germania segge inta primma che inta segonda guæra mondiale.
Do 1957 o Lussemburgo o l’é vegnuo membro fondatô de l’organizzaçion che ancheu a l’é conosciua comme Union Europea.
O Drukgyal Dzong o l’é unna fortessa in roiña e un monastê buddista inta parte de d’ato de Paro (into paise de Phondey).
Dixe che do 1649 Zhabdrung Ngawang Namgyel o l’à construio a fortessa pe commemorâ a seu vittöia contra e fòrse tibeten-mongole.
Do 1951 un incendio o l’à fæto scì che restesse solo quarche relichia do Drukgyal Dzong, comme l’imagine de Zhabdrung Ngawang.
Apreuvo à l’incendio a fortessa a l’é stæta avvardâ e protetta, con restâ uña de attraçioin ciù spettacolari do Bhutan.
A Cambòggia do secolo XVIII a s’é trovâ streita tra doî vexin potenti, Thailandia e Vietnam.
I thailandeixi an invaso a Cambòggia diverse vòtte do secolo XVIII, e do 1772 an destruto Phnom Phen.
Inti urtimi anni do secolo XVIII i vietnamiti ascì an invaso a Cambòggia.
O 18% di venessuelen o l’é desoccupou e a ciù parte de quelli che son occupæ travaggian inte l’economia informale.
Doî tersci di venessuelen che travaggian ô fan into settô di serviçi, squæxi un terso inte l’industria e un quinto inte l’agricoltua.
Unn’industria importante pe-i venessuelen a l’é o petròlio, do quæ o paise o l’é esportatô netto, sciben che solo l’un in sce çento o travaggia inte l’industria petrolifera.
A-o pinçipio de l’indipendensa da naçion, l’esperiensa di giardin botanichi de Scingapô a l’à contribuio à transformâ l’isoa inte un girardin tropocale.
Do 1981 Vanda Miss Joaquim, un ibrido de orchidee, o l’é stæto çernuo comme a scioa naçionale da naçion.
Tutti i anni verso ötobre squæxi 1,5 mioin de erbivoi viægian da-e colliñe do settentrion in direçion de cianue do meridion, pe mezo do sciumme Mara, pe-a saxon de ægue.
E dapeu torna à nòrd, passando pe-o ponente, atraversando torna o sciumme Mara, dòppo e ægue, verso arvî.
A region do Serengeti a contëgne o Parco Naçionâ do Serengeti, l’Aria de Conservaçion de Ngorongoro e a Riserva de Maswa, in Tansania, e a Riserva Naçionâ de Masai Mara, in Kenya.
Imprende à creâ di media interattivi o domanda de competense convençionali e tradiçionæ, ma ascì di instrumenti che s’imprendan inte classe intersattive (storyboard, editing audio e video, storytelling, ecc.)
A progettaçion interattiva a domanda de rivalutâ e teu ipòtexi in sciâ produçion di media e de imprende à pensâ inte un mòddo no liniare.
A progettaçion interattiva a domanda che i componenti de un progetto seggian connesci tra de liatri, ma che aggian anche senso comme entitæ separæ.
O desvantaggio di obiettivi zoom o l’é che a compescitæ di feughi e o numero di elementi de l’obiettivo neçessäi pe ottegnî unna çerta gamma de longhesse de feugo a l’é ben ben de ciù à peto di obiettivi a feugo fisso.
Sto chì o l’é apreuvo à vegnî meno problematico perché i produttoî de obiettivi razzonzan di standard ciù elevæ inta produçion di obiettivi.
Sto chì o l’à permisso a-i obiettivi zoom de produe de imagine de qualitæ paragonabile à quella ottegnua da obiettivi con longhixe de feugo fissa.
Un atro desvantaggio di obiettivi zoom o l’é che l’avertua mascima (a velocitæ) de l’obiettivo a l’é pe sòlito inferiô.
Sto chì o rende diffiçile l’uso de obiettivi zoom à bon patto, in condiçioin de pöca inlumanaçion e sensa flash.
Un di problemi ciù commuin quande se çerca à convertî un cine into formou DVD o l'é l'overscan.
E ciù tante televixoin son fæte in mòddo da contentâ o pubrico generale.
Pe quella raxon, tutto quello che ti veddi in sciâ TV o l'aiva i bòrdi taggiæ, de d'ato, de sotta e de lato.
Sto chì o ven fæto pe asseguâse che l'imagine a creuve o schermo intrego. Ch'o l'é ciammou overscan.
Pe sfortuña, quande ti fæ un DVD, l'é façile che i bòrdi de l'imagine ascì sciòrtan taggiæ, e se o video o l'aiva di sottotitoli tròppo vexin a-o fondo, no se porrian vedde ben.
O tradiçionale castello de l'etæ de mezo o l'à de longo inspirou l'imaginaçion, con reciammâ imagine de tornei, festin e cavallaia arturiaña.
Fiña de stâ in pê tra de roiñe vegie de miggiæa de anni, l'é façile fâse vegnî in cheu i soin e i ödoî de battagge passæ da tempo, e tòsto sentî o sciato di seuccai in scî risseu e annastâ a poia ch'a monta da-i possi de prexoin.
Ma a nòstra imaginaçion a l'é fondâ in sciâ realitæ? Perché gh'ea di castelli construti avanti de tutto? Comme vegnivan progettæ e construti?
Tipico do periodo, o castello de Kirby Muxleo a l’é ciù unna casa fortificâ che un veo e pròpio castello.
E seu grendi vedrate e e seu miage sottî no avieivan rexistio à longo à un attacco deciso.
Inti anni ‘80 do Quattroçento, quande a seu construçion a l’é stæta inandiâ da Lord Hastings, o paise o l’ea relativamento pacifico e a difeisa a l’ea neçessäia solo che contra de bande picciñe de predoin erranti.
L’equilibrio de poei o l’ea un scistema into quæ e naçioin europee çercavan de mantegnî a sovranitæ naçionale de tutti i Stati europëi.
O concetto o l’ea che tutte e naçioin doveivan çercâ de impedî à unna naçion de vegnî potente, e donca i governi naçionæ de spesso cangiavan e seu alleanse pe mantegnî l’equilibrio.
A Guæra de Succescion Spagnòlla a l’é stæta a primma guæra donde a costion primmäia a l’ea l’equilibrio de poei.
Questo o l’à scignificou un cangio importante, perché e potense europee no avieivan ciù avuo l’attesto de guære de reiligion. Coscì, a Guæra di Trent’anni a saieiva stæta l’urtima guæra à ëse etichettâ comme guæra de religion.
O tempio de Artemide à Efeso o l’é stæto destruto a-i 21 de luggio do 356 s.C. inte un incendio appiccou à pòsta da Eròstrato.
Segondo a stöia a motivaçion a l’ea a famma à tutti i costi. I efexin, indignæ, annonçian che o nomme de Eròstrato o no saiæ mai stæto regordou.
O stòrico grego Strabon o n’annòtta o dapeu o nomme, comme ô conoscemmo ancheu. O tempio o l’é stæto destruto a mæxima neutte inta quæ l’é nasciuo Lusciandro Magno.
Lusciandro, comme re, o se òffre de pagâ pe construe torna o tempio, ma a seu offerta a vëgne refuâ. Dapeu, apreuvo a-a mòrte do Lusciandro, o tempio o l’é stæto construio torna do 323 a.C.
Asseguite che a teu man a segge o ciù poscibile rilassâ, tanto che ti contiunui à sunnâ correttamente tutte e nòtte – çerca ascì de no fâ tanti movimenti superflui co-e die.
Inte sto mòddo ti te stanchiæ o meno poscibile. Regòrda che no l’é neçessäio sciaccâ i tasti con tanta fòrsa pe aumentâ o volumme, comme in sciô pianofòrte.
In sciâ fisa, pe ottegnî o volumme extra, deuvia o mantexo con ciù prescion ò velocitæ.
O mistiçiximo o l’é a reçerca da communion, de l’identitæ ò da consapevolessa consciente de unna realtæ urtima, unna divinitæ, unna veritæ spirituale ò Dio.
O creddente o çerca unn’esperiensa diretta, unn’instituçion ò unna vixon profonda da realtæ diviña/da divinitæ ò de divinitæ.
I seguaci van apreuvo à çerti mòddi de vive ò pratiche che an l’intendimento de alimentâ quelle esperiense.
O mistiçiximo o peu ëse distinto da atre forme de creddensa e adoraçion religiosa pe-a seu enfaxi in sce l’esperiensa diretta de un stato de consciensa unico, mascime quelli de carattere pacifico, intelligente, biou ò fiña estatico.
O sikhismo a l’é unna religion do subcontinente indian. A l’à avuo origine inta region do Punjab into secolo XV da unna divixon settäia à l’interno da tradiçion indù.
O sikh conscideran a seu fede unna religion separâ da l’induismo, sciben che ne riconoscian e reixe e e tradiçioin indù.
I sikh ciamman a seu religion Gurmat, che in punjabi veu dî “via do guru”. O guru o l’é un aspetto primmäio de tutte e religioin, ma into sikhismo o l’à piggiou unn’importansa che a constituisce o cheu de creddense sikh. 
A religion a l’é stæta inandiâ do secolo XV da Guru Nanak (1469-1539). Gh’é vegnuo apreuvo, in succescion, atri neuve guru.
À tutti i mòddi, do zugno 1956, e promisse de Krusciòv son stæte misse à dua preuva quande e rivòlte in Polònia, donde i lavoratoî protestavan contra a farta de çibbo e i taggi a-i saläi, se transforman inte unna protesta generale contra o communismo.
Sciben che in sciâ fin o Krusciòv o l’à mandou i cari armæ pe ristabilî l’ordine, o l’à ceduo à çerte richieste econòmiche e o l’à accettou de nominâ o popolare Wladyslaw Gomulka comme neuvo primmo ministro.
A civiltæ da valle de l’Indo a l’ea unna civiltæ de l’etæ do bronzo do subcontinente indian nòrd-occidentale, ch’a comprendeiva a ciù parte do moderno Pakistan e çerte regioin de l’India nòrd-occidentale e de l’Afghanistan nòrd-orientale.
A civiltæ a l’é scioia inti baçî do sciumme Indo, da-o quæ a piggia o seu nomme.
Sceiben che çerti studioxi ipotizzan che, stante che a civiltæ a l’existiva anche inti baçî do sciumme Sarasvati, ormai sciuto, dovieiva vegnî ciammâ ciù propiamente civiltæ de l’Indo-Sarasvati, mentre çertidun â ciamman civiltæ Harappa, da Harappa, o primmo di seu sciti à ëse cavou inti anni ‘20.
A natua militaristica de l’impero romano a l’à aggiuttou into sviluppo di progresci da mëxiña.
I meghi an comensou à ëse reclutæ da l’imperatô Augusto e an formou o primmo còrpo romano de meghi da deuviâ à l’indoman de battagge.
I chirurghi ean à conoscensa de diversci sedativi tra i quæ a morfiña, estræta da di semmi de papaveo e a scopolamiña, da di semmi de erba.
Son vegnui asperti inte l’amputaçion pe sarvâ i paçienti da-a cancrena, coscì comme di lassi emostatichi e de pinse arteriose, pe arginâ o flusso do sangue.
Into corso de diversci secoli, l’Impero Romano o l’à portou à grendi conquiste into campo da mëxiña e o l’à formou gran parte da conoscensa che conoscemmo ancheu.
L’origami Pureland o l’é un origami co-a restriçion che peu ëse eseguio solo che unna ceiga pe vòtta, no l’é consentio de ceighe ciù complesse, comme e ceighe imböse, e tutte e ceighe an de poxiçioin semplici.
L’é stæto sviluppo da John Smith inti anni ’70 pe aggiuttâ di cegatoî meno asperti ò con de capaçitæ motöie limitæ.
I figgeu sviluppan unna consapevolessa da razza e di stereòtipi razziali ciutòsto da zoeni, e sti stereòtipi razziali influensan o comportamento.
Pe exempio i figgeu che s’identifican con unna minoransa razziale stereotipâ comme s’a no l’anesse ben à scheua, tendan à no anâ ben à scheua, unna vòtta impreiso o stereòtipo assoçiou a-a seu razza.
MySpace o l'é o terso scito web ciù popolare tra quelli deuviæ inti Stati Unii e o gh'à 54 mioin di profî inte sto momento.
Sti sciti web an ottegnuo un muggio d'attençion, mascime into campo de l'educaçion.
Gh'é di aspeti poxitivi de sti sciti web, che includdan, ëse boin da mette sciù de lengê unna pagina de classe ch'a peu includde blog, video, föto, e atre fonçionalitæ.
Sta pagina a l'é de bon intrâghe con fornî solo che un adresso web, ch'o se pòsse tegnî à mente de lengê e o segge de bon scrive pe studenti che peuan avei de difficortæ à deuviâ a tastea ò à accompâ.
O peu ëse personalizzou pe rendilo ciù de bon leze e ascì con tanto ò pöco cô comme se veu.
O disturbo da deficit de attençion “a l’é un scindrome neurològica definia clascicamente da unna triade de scintomi tra i quæ impulscivitæ, distraibilitæ e iperattivitæ ò energia in eccesso”. 
A no l’é unn’incapaçitæ de imprendimento, o l’é un disturbo de l’impendimento; o “corpisce da-o 3 a-o 5% de tutti i figgeu, fòscia fiña 2 mioin de figgeu americhen”. 
I figgeu con ADD an difficoltæ à concentrâse in sce de cöse comme o travaggio scolastico, ma peuan concentrâse in sce de cöse che gh’é cao fâ comme zugâ ò ammiâ i seu cartoin preferii, ò scrive de frase sensa pontezzatua.
Sti figgeu tendan à cacciâse inte un muggio de ciæti, perché “piggian di comportamenti reisegoxi, rattellan e sfiddan l’autoritæ” pe stimolâ o seu çervello, stante che o seu çervello o no peu ëse stimolou con di metodi normali. 
L’ADD a l’influisce in scê relaçioin co-i atri da mæxima etæ perché i atri figgeu no riescian à capî perché se compòrtan inte quello mòddo ò perché scrivan coscì comme fan, ò perché o seu livello de maturitæ o l’é despægio.
Scicomme a capaçitæ de ottegnî de conoscense e de imprense a l’é cangiâ mai tanto, comme tòsto accennou, l’é cangiou a velocitæ de base co-a quæ se ottëgne a conoscensa.
O metodo pe ottegnî de informaçioin o l’ea despægio. A prescion a no l’ea ciù drento a-o regòrdo individuale, ma a capaçitæ d’arregordâ a vegniva o focus.
In sostansa a Renascion a l’à portou un cangiamento scignificativo into metodo de impredimento e inta diffuxon de conoscensa.
À differensa de atre scimie, i omminidi no deuvian ciù e moen inta locomoçion, pe sostegnî o peiso ò pe locciâ tra i erboi.
A man e o pê di scimpansé son scimili pe dimenscioin e longhixe, con riflette l’uso da man pe sostegnî o peiso into camminâ in scî zonchetti.
A man umaña a l’é ciù curta do pê, con de falangi ciù drite.
De òsse fòscili de doî ò trei mioin de anni rivelan questo cangiamento inta specializzaçion da man, da-a locomoçion a-a manipolaçion.
Çerte persoñe creddan che sperimentâ ciutòsto de soventi di seunni lucidi induti artifiçialmente o pòsse ëse assæ estenuante.
A raxon prinçipâ de sto fenòmeno o l’é o resultato de di seunni lucidi che espandan o periodo de tempo tra i stati REM.
Con un numero minô de REM pe neutte, sto stato into quæ se fa esperiensa do seunno effettivo e o còrpo o se repiggia o vëgne assæ raro, tanto da vegnî un problema.
Questo o l’é tanto estenuante comme se ti t’addescësci ògni vinti ò trenta menuti e ti ammiësci a TV.
L’effetto o dipende da-a frequensa co-a quæ o teu çervello o tenta de assunnâse lucidamente ògni neutte.
E cöse no anavan ben pe-i italien into Nord Africa asquæxi da-o comenso. Unna settemaña da-a diciaraçion de guæra de l'Italia di 10 de zugno 1940, l'11° di Ussai Britannico o l'aiva piggiou Forte Capuzzo in Libia.
Inte unn'imboscâ à Levante de Bardia, i Britannichi an catturou o generale italian Lastucci, cappo do Genio da Dexima Armâ
A-i 28 de zugno, o maresciallo Italo Balbo, Governatô Generale da Libia e erede designou do Mussolini, o vegniva ammassou da feugo amigo, tanto ch'o l'atterrava à Tobruk.
O spòrt moderno da scherma o l’é pratticou à diversci livelli, da-i studenti che imparan inte unn’universcitæ a-e competiçioin profescionistiche e olimpiche.
O spòrt o se prattica inte un formou de duello, uno schermitô ch’o duella con un atro.
O gòlf o l’é un zeugo into quæ i zugoei deuvian de masse pe sponciâ de ballette inte cille.
Dixeutto cille vëgnan zugæ inte un gio regolare, co-i zugoei che pe sòlito comensan da-a primma cilla do campo e finiscian a-a dixeutteña.
Guägna o zugou ch’o ghe mette meno corpi, o swing da massa, pe completâ o percorso.
O zeugo o se zeuga in sce l’erba, e l’erba intorno a-a cilla a vëgne segâ ciù curta e a vëgne ciammâ green.
Fòscia o tipo o ciù commune de turismo o l’é quello che a ciù parte de persoñe a l’assòcia a-i viægi: turismo ricreativo.
Questo succede quande e persoñe van inte un pòsto che o l’é assæ differente da-a seu vitta normale, pe rilassâse e demoâse.
E spiage, i parchi e i campeggi son de spesso i pòsti ciù frequentæ da-i turisti ricreativi.
Se l’obiettivo da vixita de un determinou pòsto o l’é conoscine a stöia e a coltua, aloa sto tipo de turismo o vëgne conosciuo comme turismo colturale.
I turisti peuan vixitâ diversci paraggi de un çerto paise ò peuan semplicemente çerne de concentrâse in sce unna sola area.
Anche i colöni, veddendo st’attivitæ, aivan domandou di rinfòrsci.
E truppe che rinforsavan e poxiçioin avansæ includdeivan o I e o III reggimento da 200 òmmi do New Hamposhire, a-o commando di colonnelli John Stark e James Reed (tutti doî, apreuvo, son dicentæ generali).
I òmmi de Stark piggian poxiçion longo a-o recinto à l’estremitæ nòrd da poxiçion di colöni.
Quande a bassa marea a l’à averto un varco longo o sciumme Mystic longo o nòrd-est da penisoa, an esteiso fito o recinto con unna miagia curta de pria à nòrd, ch’a finisce in sciô bòrdo de l’ægua in sce unna spiagia picciña.
Gridley ò Stark an poxiçionou un paletto à circa 100 pê (30 m) davanti a-o recinto e an ordinou che nisciun sparesse scin à quande i regolari no l’avessan superou.
O cian american o se basava in sciô slanso de di attacchi cordinæ da træ diverse direçioin.
O generale John Cadwalder o l’aviæ asbriou un attacco diverscivo contra a guarnixon britannica à Berdentown, con l’intendimento de bloccâ di eventuali rinfòrsci.
O generale James Ewing o l’aviæ portou 700 miliçie à traverso o sciumme à Trenton Ferry, o l’aviæ piggiou o ponto in sce l’Assunpink Creek, e impedio a-e truppe nemighe de scappâ.
A prinçipâ fòrsa d’assato de 2.400 òmmi a l’aviæ attraversou o sciumme neuve miggia à nòrd de Trenton, e dapeu a se saieiva spartia inte doî gruppi, un sotta Green e un sotta Sullivan, pe asbriâ un attacco avanti de l’arba.
Co-o passaggio da-o quarto de miggio a-a corsa de mezo miggio, a veloçitæ a vëgne ben ben meno importante e a rexistensa a vëgne unna neçescitæ assolua.
Se capisce che un euttoçentometrista de primma classe, un òmmo che peu anâ sotta i doî menuti, o deve possede unna çerta velocitæ, ma a rexistensa a dev’ëse coltivâ à tutti i costi.
Un pittin de corsa campestre inte l’inverno, unia a-o travaggio in palestra pe-a parte superiô do còrpo, a l’é a megio preparaçion pe-a stagion da corsa.
E corrette prattiche de alimentaçion da sole no peuan generâ de prestaçioin d’élite, però peuan influiî in mòddo scignificativo in sciô bestâ generale di zoveni atleti.
Mantegnî un equilibrio energetico san, pratticâ de abitudini de idrataçion efficaci e comprende i diversci aspeti de prattiche de integraçion peu aggiuttâ i atleti à megioâ e seu prestaçioin e aumentâ o divertimento into spòrt.
A corsa in sciâ media distansa o l’é un spòrt relativamente pöco costoso; con tutto, gh’é un muggio de idee erræ riguardo i pöchi pessi de equipaggiamento neçessäi pe parteçipâ.
I produti peuan ëse accattæ segondo a neçescitæ, ma a ciù parte o l’avià un impatto minimo ò pesso in scê prestaçioin.
I atleti peuan retegnî de preferî un produto anche quande o no fornisce di benefiçi reali.
L’atomo o peu ëse consciderou un di elementi constitutivi primmäi da materia.
O l’é unn’entitæ complessa ch’a consciste, segondo un modello de Bohr semplificou, de un nucleo centrale in òrbita intorno a-i elettroin, in quarche mòddo scimile a-i pianeti in òrbita intorno a-o sô – s’ammie a Figua 1.1.
O nucleo o l’é constituio da doe particelle: neutroin e protoin.
I protoin an unna carrega elettrica poxitiva tanto che i neutroin no an de carrega. I elettroin incangio an unna carrega elettrica negativa.
Pe controllâ a vittima, ti devi primma ispeçionâ a scena pe garantî a teu seguessa.
Ti devi nottâ a poxiçion da vittima tanto che ti t’avvixiñi à lê, e e eventuali bandee automatiche rosse.
Se ti te fæ mâ çercando de aggiuttâ, ti porriësci solo servî à pezoâ e cöse.
O studio o l’à scoverto che a deprescion, a poia e o catastrofismo median a relaçion tra dolô e disabilitæ inte chi o sòffre de lombalgia.
Solo i effetti da castrofizzaçion, no a deprescion ò a poia, ean condiçionæ da de regolari sescioin strutturæ e settimanali de PA.
Quelli che fan unn’attivitæ regolare an domandou ciù tanto arrembo in termini de perceçion negativa do mâ, con distingue e differense tra o mâ e o disagio percepio da-o normale movimento fixico.
A vista, ò a capaçitæ de vedde, a dipende da-i òrgani sensoriali do scistema vixivo, ò euggi.
Gh’é tante construçioin de euggi despæge, che varian in complescitæ à segonda de exigense de l’organismo.
E tante construçioin an capacitæ diverse, son senscibili à longhesse d’onda despæge e an varri graddi d’intenscitæ, pe de ciù an beseugno de unn’elaboraçion despægia pe dâ un senso à l’input e numeri despægi pe fonçionâ in mòddo milia.
Unna popolaçion a l’é unna serie de organismi de unna particolare specie à l’interno de unna çerta area geografica.
Quande tutti i individui inte unna popolaçion son pægi pe quante riguarda un çerto tratto fenotipico, se ghe dixe monomòrfi.
Quande i individui mostran diverse varianti de un çerto tratto son polimòrfichi.
Anche e colònie de formigoe de l’esercito marcian e fan i nii inte varie fase.
Inta fase nòmade e formigoe marcian de neutte e se ferman à accampâse de giorno.
A colònia a comensa unna fase nòmade quand’o çibbo disponibile o l’é ammermou. Inte sta fase a colònia a realizza di nii temporanei che vëgnan cangiæ tutti i giorni.
Ougniduña de ste furie ò marce nòmadi a dua circa 17 giorni.
Cöse l’é unna çellola? A paròlla çellola a deriva da-o latin “cella” che veu dî “stançieta”, e a l’é stæta coniâ pe-a primma vòtta da un microscopista ch’o l’osservava a struttua da natta.
A çellola a l’é l’unitæ de base de tutti i ësi viventi e tutti i organismi son compòsti da unna ò ciù çellole.
E çellole, de fæti, son mai tanto primmäie e fondamentali pe-o sviluppo da vitta, che de spesso son indicæ comme “i moin da vitta”.
O scistema nervoso o matëgne l’omeostaxi con mandâ di impulsci nervoxi à traverso o còrpo pe mantegnî ininterrotto o flusso do sangue.
Sti impulsci nervoxi peuan ëse mandæ mai tanto rapidamente inte tutto o còrpo, cösa ch’a l’aggiutta o còrpo à mantegnîse a-o seguo da chesesegge potençiale menassa.
I tornado corpiscian unn’aria picciña à peto de atre violente tempeste, ma peuan destrue tutto in sciô seu cammin.
I tornado arrancan i erboi, streppan e asse di casamenti e caccian e machine in çê. O doî in sce çento o ciù violento o dua ciù de træ oe.
Ste tempeste monstruose an di venti scin à 480 km/h (133 m/s; 300 mph).
I ësi umoen produxan e deuvian de lente pe l’ingrandimento da miggiæa e miggiæa de anni.
Con tutto, i primmi vëi telescòpi son stæti realizzæ in Euröpa a-a fin do secolo XVI.
Sti telescòpi deuviavan unna combinaçion de doe lente pe fâ apparî i oggetti distanti segge ciù vexin segge ciù grendi.
L’avditæ e l’egoismo saian delongo con niatri e l’é inta natua da coperaçion che quande a maggioransa a gh’aivà di vantaggi, ghe saià sempre da guägnâ de ciù, in sciô curto, con agî egoisticamente.
Se spera che a ciù parte de persoñe a se rende conto che a megio opçion in sciô lungo termine a l’é travaggiâ insemme a-i atri.
Tante persoñe s’asseunnan o giorno into quæ i umeon porrian viægiâ verso unn’atra stella e esplorâ di atri mondi, çerti se domandan cöse ghe segge lì feua, quarchidun o credde che di alieni ò de atre forme de vitta pòssan vive in sce un atro pianeta.
Ma se sto chì o dovesse mai intravegnî, l’é façile ch’o no l’intravegnià pe guæi tempo. E stelle son mai tanto spantegæ che gh’é de miggiæa de miliardi de miggia tra e stelle ch’en “vexiñe”.
Fòscia un giorno i teu pronevi saian in çimma à un mondo alieno domandandose di antighi antenæ?
I animæ son fæti de tante çellole. Mangian e cöse e ê digeriscian drento. A ciù parte di animæ a peu mesciâse.
Solo i animæ an o çervello (sciben che no tutti i animæ ghe l’an; e carnasse, pe exempio, no an de çervello).
I animæ se treuvan in sce tutta a tæra. Scavan into terren, neuan inti oçeani e xeuan into çê.
Unna çellola a l’é a ciù picciña unitæ struttuale e fonçionale de un organismo vivente.
Çellola a vëgne da-a paròlla latiña cella ch’a veu dî stançia picciña.
Se ti ammii i ësi viventi a-o microscòpio, ti veddiæ che son fæti da quaddri piccin ò da ballette.
Robert Hooke, un biòlogo ingleise, o l’à visto a-o microscòpio di quaddretti de natta.
Paivan de stançie. O l’é stæto a primma persoña à osservâ de çellole mòrte
I elementi e i compòsti peuan mesciâse da un stato à l’atro e no cangiâ.
L’azöto comme gazzo o l’à ancon e mæxime propietæ de l’azöto liquido. O stato liquido o l’é ciù denso, ma e molecole son sempre e mæxime.
L’ægua a l’é un atro exempio. L’ægua compòsta a l’é fæta da doî atomi de idrògeno e un atomo de ossigeno.
A l’à a mæxima struttua molecolare segge che se tratte de un gazzo, de un liquido ò de un sòlido.
Sciben che o seu stato fixico o peu cangiâ, o seu stato chimico o l’arresta o mæximo.
O tempo o l’é quarcösa che o l’é tutto in gio à niatri e o l’influensa tutto quello che femmo, ma l’é diffiçile capî.
O tempo o l’é stæto studiou pe miggiæa de anni da-i studioxi, i filòsofi e i sciensiæ.
Vivemmo o tempo comme unna serie de eventi che passan da-o futuo à traverso o presente verso o passou.
O tempo l’é ascì o mòddo into quæ confrontemmo a duâ (longhixe) di eventi.
Ti peu segnâ ti mæximo o passâ do tempo con osservâ o ripetise de un evento ciclico. Un evento ciclico o l’é quarcösa ch’o se ripete regolarmente.
I computer son deuviæ ancheu pe manipolâ e imagine e i video.
De animaçioin sofisticæ peuan ëse construie in scî computer e questo tipo de animaçion o vëgne sempre ciù deuviou in televixon e inte pellicole.
A muxica a vëgne registrâ de spesso deuviando o computer pe elaborâ e micsâ i soin insemme.
Pe tanto tempo, into secolo XIX e into XXI, s’é credduo che i primmi abitanti da Neuva Zelanda fïsan o pòpolo maöri, ch’o cacciava di öxelli zaganti ciammæ möa.
A teoria a l’à donca stabilio che o pòpolo maöri o segge emigrou con un Grande Steu e o l’agge piggiou a Neuva Zelanda da-i moriöri, inandiando unna soçietæ agricola.
Do resto, de neuve preuve suggeriscian che i moriöri fïsan un gruppo de maöri da tæraferma che son emigræ da-a Neuva Zelanda a-e isoe Chatham, sviluppando a seu coltua distinta e paçifica.
Gh’ea ascì unn’atra tribù in scê isoe Chatham, sti chì ean maöri che son emigreæ da-a Neuva Zelanda.
Se ciammavan à liatri mæximi mariöri, gh’é stæto di ciæti e in sciâ fin i moriöri son stæti scorrii
E persoñe che ean stæte coinvòlte pe diversci dexenni n’an aggiuttou à apprexâ i nòstri ponti de fòrsa e e nòstre pascioin, tanto che valutavimo tranquillamente e difficoltæ e fiña i fallimenti.
Con dâ a mente a-e persoñe che scompartiscian e seu stöie individuali, de famiggia e de organizzaçion, emmo ottegnuo de informaçioin preçiose in sciô passou e in scê çerte personalitæ che an influensou a coltua de l’organizzaçion, into ben ò into mâ.
Tanto che a comprension da stöia de un a no presuppoñe a comprenscion da coltua, a l’aggiutta a-o manco e persoñe à capî donde cazzan à l’interno da stöia de l’organizzaçion.
Tanto che valutan i succesci e piggian consciensa di fallimenti, i individui e l’insemme de persoñe parteçipanti screuvan ciù profondamente i valoî, a miscion e e fòrse trainanti de l’organizzaçion.
Inte sto caxo, regordâ i comportamenti imprenditoriali precedenti e i resultati che no son derivæ o l’à aggiuttou e persoñe à ëse averte à di neuvi cangiamenti e à neuve direçioin pe-a Gexa locale.
De stöie de successo coscì fæte an ammermou e poie do cangiamento, con creâ a-o mæximo tempo de inclinaçioin poxitive verso o cangiamento in futuo.
I modelli de pensceo convergente en de tecniche pe risòlve e difficortæ che uniscian idee ò campi despægi pe trovâ unna soluçion.
O ponto de st'atteggiamento mentale o l'é a lestixe, a lògica e a preçixon, l'identificaçion di fæti ascì, e neuve applicaçioin de tecniche che existan za, e l'ottegnimento de informaçioin.
O fattô ciù importante de sto atteggiamento mentale o l'é: gh'é solo che unna respòsta giusta. Ti pensi solo che doe respòste, segge à dî giusta ò sbaliâ.
Sta meña de pensceo chì a l'é assoçiâ con unna çerta sciensa ò procedua standard.
E gente con sta smersa de pensceo chì gh'an un pensceo lògico, son boñe da mandâ à memöia di modelli, resciòrve di problemi e travaggiâ in sce di testi scientifichi
I ësi umoen son de brutto a specie con ciù talento pe leze e mente di atri.
Questo veu dî che semmo boin de prevedde con successo quello che atri umoen perçepiscian, intendan, creddan, conoscian ò dexideran.
Tra queste abilitæ, a comprenscion de intençioin di atri a l’é cruçiale. A ne permette de risòlve de ambiguitæ de açioin fixiche.
Pe exempio, se ti doviësci vedde quarchidun ch’o rompe o barconetto de unna machina, probabilmente ti pensciësci che o l’é apreuvo à çercâ de arröbâ a machina de un estraneo.
O l’aviæ beseugno de ëse giudicou in mòddo despægio se o l’avesse perso e ciave damachina, e l’ea inta seu stessa machina ch’o stava çercando de intrâ.
A risonsansa magnetica a se basa in sce un fenòmeno fixico ciammou risonsansa magnetica nucleare (NMR), scoverto inti anni ’30 da Felix Bloch (ch’o travaggiava a-a Stanford University) e Edward Purcell (de l’Universcitæ de Harvard).
Inte sta risonansa, o campo magnetico e e onde radio fan scì che i atomi emettan di piccin segnali radio.
Inte l’anno 1970, Raymond Damadian, mego e reçercatô, o l’à scoverto e base pe-o deuvio da risonansa magnetica comme strumento pe-a diagnoxi in mëxiña.
Quattro anni apreuvo l’`stæto concesso un brevetto, che o l’é stæto o primmo brevetto do mondo rilasciou into campo da risonansa magnetica.
Do 1977 o dott. Damadian o l’à completou a construçion do primmo scanner MRI “còrpo intrego” che o l’à ciammou “indomabile”.
A communicaçion ascicrona a l’incoraggia o tempo pe-a riflescion e a reaçion a-i atri.
A consente a-i studenti de travaggiâ a-o seu ritmo e de controllâ o ritmo de informaçioin didattiche.
Pe de ciù, gh’é ciù pöchi vincoli de oräio co-a poscibilitæ de oräi de travaggio flescibili (Bremer, 1998)
A deuvia de internet e do World Wide Web a consente a-i studenti de avei accesso a-e informaçioin inte chesesegge momento.
I studenti peuan anche poñe de domande a-i instruttoî inte chesesegge momento da giornâ, e aspëtâse de respòste raxonevolmente rapide, incangio che aspëtâ scin a-o pròscimo incontro faccia à faccia.
O metodo postmoderno de imprendimento o l’òffre a libertæ da-i assoluti. No existe unn solo bon metodo pe imprende.
In effetti, no gh’é unna cösa boña da imprende. L’imprendimento o l’avvëgne inte l’esperiensa tra o studente e a conoscensa presentâ.
A nòstra esperiensa attuale cont tutti i programmi televixivi basæ in sce l’imprendimento e a presentaçion de informaçion fanni-da-ti a l’inlustra questo ponto.
Tanti de niatri se ritreuvan à ammiâ un spettacolo televixivo ch’o n’informa de un proçesso ò de unn’esperiensa a-a quæ no parteçipiemo ni applichiemo mai quella conoscensa.
No revixoniemo mai unna vettua, no construiemo mai un barchî into nòstro cortî, no aniemo mai in Perù pe esaminâ de antighe roiñe, no rimodelliemo mai a casa do nòstro vexin.
Graçie a-i collegamenti sottomarin in fibra òttica con l’Euröpa e a-o satellite à banda larga, a Groenlandia a l’é ben conligâ, co-o 93% da popolaçion ch’a l’à accesso à internet.
O teu hotel ò i teu host (se ti stæ inte unna penscion ò inte unna casa privæ) avian probabilmente o wifi ò un PC connesso à internet e tutti i insediamenti avian un internet cafè ò un leugo pubrico con wifi pubrico.
Comme s’é za dito, sciben che o termine Eskimo o peu ëse ancon accettou inti Stati Unii, o l’é consciderou con unn’açeçion negativa da tante gente che vivan vexin inte l’Artico, mascime into Canadà.
Ascì ben che de vòtte se peu sentî di nativi da Groenlandia deuviâ sta paròlla, i foresti dovieivan çercâ de schivâla.
I abitanti nativi da Groenlandia ciamman liatri mæximi co-o nomme de Inuit into Canadà e con quello de Kalaalleq (Kalaallit a-o plurale), saieiva à dî pròpio «abitante da Groenlandia», inta seu tæra.
A criminalitæ e a cattia dispoxiçion verso i foresti in areo son praticamente desconiue in Groenlandia. Anche inte çittæ no gh’é de “zöne diffiçili”.
O freido o l’é fòscia l’unico veo peigo che i impreparæ dovian affrontâ.
Se ti vixiti a Groenlandia inte stagioin freide (consciderando che con ciù ti væ à nòrd, con ciù faià freido) l’é essençiale portâ di vestî cadi à basta.
E longhiscime giornæ da stæ peuan caxonâ di problemi à dormî à basta e i problemi de salue assoçiæ.
Inta stæ beseugna fâ attençion anche a-e sinsae nòrdiche. Scieben che no trasmettan de marottie, peuan dâ fastidio.
Tante che l’economia de San Francisco a l’é ligâ a-o fæto che a l’é unn’attraçion turistica mondiale, a seu economia a l’é diverscificâ.
I maggioî settoî de occupaçion son i serviçi profescionali, o governo, a finansa e o turismo.
A seu frequente rappresentaçion in muxica, lettiatua e coltua popolare a l’à contribuio à fâ conosce a çittæ e i seu monumenti inte tutto o mondo.
San Francisco a l’à sviluppou unna grande infrastruttua turistica con numeroxi hotel, ristoranti e struttue congressuali de primm’ordine.
San Francisco o l’é ascì un di megio pòsti da naçion pe atre coxiñe asiatiche: coreaña, tailandeise, indiaña e giapponeise.
Viægiâ à Walt Disney World representa un importante pellegrinaggio pe tante famigge americañe.
A vixita “tipica” a prevedde un xeuo à l’ariopòrto internaçionâ de Orlando, un autobus pe un hotel Disney in sciô pòsto, trnascorrî circa unna settemaña sensa lasciâ a propietæ Disney e tornâ a casa.
Gh’é infinie variaçioin poscibili, ma questo o l’arresta quello che a ciù parte de persoñe a l’intende quande parla de “anâ à Disney World”.
Tanti biggetti vendui in sce di sciti de aste comme eBay ò Craigslist son biggetti park-hopper de ciù giorni parçialmente utilizzæ.
Sciben che questa a l’é unn’attivitæ ben ben commune, a l’é vietâ da-a Disney: i biggetti no son trasferibili.
Pe poei fâ campeggio a-o de sotta do Grand Canyon ghe veu un permisso de viægio pe l’introtæra.
I permisci en limitæ pe protezze o canyon e peuan ëse accattæ da-o primmo giorno do meise, quattro meixi primma de quello do comenso da validitæ do permisso mæximo.
Pe sta raxon, un permisso de viægio pe l’introtæra ch’o segge valido à partî da un giorno chesesegge de mazzo o s’attreuva za da-o primmo de zenâ.
I pòsti ligæ a-e zöne che gustan de ciù, come o Bright Angel Campground da arente a-o Phantom Ranch, pe-o sòlito vëgnan tutti piggiæ za a-o primmo giorno averto a-e prenotaçioin.
Gh’é unna quantitæ de permisci limitâ a-i primmi che fan domanda e che se presentan de persoña.
Intrâ in Africa meridionale in machina o l’é un mòddo fantastico pe vedde tutte e bellesse da region e pe razzonze di pòsti feua da-e normale rotte turistiche.
Questo o peu ëse fæto con unna machina normale con unna pianificaçion attenta, ma un 4x4 o l’é fortemente conseggiou e tanti pòsti son accescibili solo con un 4x4 à passo erto.
Tegni presente, tanto che ti pianifihi, che sciben che l’Africa meridionale a l’é stabile, no tutti i paixi vexin ô son.
I requixii e i costi pe-o visto varian da naçion à naçion e son influensæ da-o paise de proveniensa.
Ògni paise o l’à ascì de lezze uniche che dixan che strumenti de emergensa devan ëse presenti in machina.
Vicotria Falls a l’é unna çittæ inta parte occidentale do Zimbawe, a-o de là do confin de Livingstone, Zambia e vexin a-o Botswana.
A çittæ a se treuva subito da arente a-e cascæ, che son a prinçipâ attraçion, ma sta popolare destinaçion turistica a l’òffre segge a-i avventuê segge a-i turisti tanto opportunitæ pe un soggiorno ciù longo.
Inta stagion ciuvosa (da novembe à marso) o volumme de l’ægua o saià maggiô e e cascæ saian ciù spettacolari.
Ti te bagni de seguo se ti attraversi o ponto ò ti cammñi longo i sentê che gian vexin a-e cascæ.
D’atra parte, l’é pròpio perché o volumme de l’ægua o l’é coscì erto che a teu vixon de cascæ reali a saià oscuâ – da tutta l’ægua!
Tomba de Tetankhamon (KV62). KV62 a porrieiva ëse a ciù famosa de tombre da Valley, tiatro da scoverta do 1922 de Howard Carter da seportua reale squæxi intatta do zoveno re.
Con tutto, à peto da ciù parte de atre tombe reali, a tomba de Tutankhamon a merita giusto unna vixita, ësendo ben ben ciù picciña e con decoraçioin limitæ.
Chionque o segge interessou à vedde i segni do danno fæto a-a mummia inti tentativi de tiâla feua da-o cataletto o saià deluso perché se vedde solo a testa e e spalle.
E favolose ricchesse da tomba no son ciù a-o seu interno, ma son stæte trasferie a-o Museo Egiçio do Cairo.
I vixitatoî con un tempo limitou faieivan megio à passâ o seu tempo da un atra parte.
Phnom Krom, 12 km à su-òvest de Siem Reap. Questo tempio in çimma à unna colliña o l’é stæto construio a-a fin do secolo IX, into regno do re Yasovarman.
L’atomosfea luvega do tempio e a vista in sciô lago Tonle Sap rendan a montâ a-a colliña degna de nòtta.
Unna vixita a-o scito a peu ëse combinâ ben con unna gita in barco a-o lago.
L’Angkor Pass o l’é neçessäio pe intrâ into tempio, donca no ascordâ de portâte apreuvo o passapòrto quande ti væ à Tonle Sap.
Gerusalemme a l’é a capitale e a çittæ a ciù grande de Isræle, sciben che a ciù parte di atri paxi e e Naçioin Unie no â riconoscian comme capitale de Isræle.
L’antiga çittæ in scê colliñe da Giudea a l’à unna stöia affascinante ch’a dua da miggiæa de anni.
A çittæ a l’é sacra a-e træ religioin monoteiste: ebraismo, crestianeximo e islam, e a fa da centro spirituale, religioso e colturale.
Pe caxon do scignificato religioso da çittæ, e mascime di numeroxi sciti de l’aria da Çittæ Vegia, Gerusalemme a l’é uña de prinçipale destinaçioin turistiche in Isræle.
Gerusalemme a l’à un muggio de sciti stòrichi, archeològichi e colturali, insemme à di vivaci centri comerciali pin de gente, di bar e di ristoranti.
L’Ecuador o domanda che i çittæn cubben riçeivan unna lettera de invito avanti de intrâ in Equador à traverso ariopòrti internaçionæ ò ponti de ingresso de frontea.
Sta lettia a dev’ëse legalizzâ da-o Ministero di Affari Esteri ecuadorian e stisfâ çerti requixii.
Sti requixii son pensæ pe avei un flusso migratöio organizzou tra i doî paixi.
I çittæn cubben che son titolari de unna carta verde di Stati Unii dovieivan vixitâ un Consolou ecuadorian pe ottegnî unn’exençion à sto requixio.
O passapòrto o dev’ëse valido a-o manco scin à 6 meixi dòppo e dæte do viægio. L’é neçessaïo un biggetto de anæta e retorno pe demostrâ a duâ do viægio.
I tour operator ciù econòmichi son pe-i gruppi ciù grendi, donca se t’ê solo ò con un amigo, preuva à incontrâ atre persoñe e forma un gruppo da quattro à sëi persoñe pe unna megio tariffa à persoña.
Con tutto, questo in realtæ o no dovieiva riguardâte, perché soventi i turisti vëgnan rebellæ in gio pe impî e vettue.
In realtæ o pâ ciù che atro un mòddo pe sponciâ e persoñe à credde de dovei pagâ de ciù.
A sovrasta l’estremitæ nòrd de Machu Picchu sta montagna rabita, soventi sfondo de tante föto de roiñe.
Pâ un pittin descoraggiante da-o basso, e a l’é unna montâ rabita e diffiçile, ma e persoñe ciù raxonevolmente in forma dovieivan fâghela into gio de 45 menuti pöcassæ.
I scæn de pria son pösæ longo a ciù parte do persorso, e inti tratti ciù rabiti di cavi de äsâ forniscian unn’arrembaggia de suppòrto.
Dito questo, aspëtite de ëse sensa sciou e fanni attençion inte parte ciù rabite, mascime se bagnæ, perché peuan vegnî fito peigose.
Gh’é unna gròtta piccinetta vexin a-a çimma ch’a dev’ëse attraversâ, a l’é ciutòsto bassa e ciufito streita.
Pe vedde i sciti e a fauna sarvæga de Galapagos l’é mgio fâlo da-a barca, pròpio comme o l’à fæto Charles Darwin do 1835.
Ciù de 60 da croxea sorcan e ægue de Galapagos, con de dimenscioin compreise tra 8 e 100 passaggê.
A ciù parte de persoñe a prenòtta o pòsto con largo antiçipo (stante che e barche pe sòlito en piñe inte l’erta stagion).
Asseguite che l’agente à traverso o quæ ti prenòtti o segge un specialista de Galapagos, con unna boña coonoscensa de unna grande varietæ de nave.
Questo o garantià che i teu interesci e/ò vincoli particolari conrespondan a-a nave che ciù se gh’adatta.
Avanti de l’arrivo di spagnòlli, do secolo XVI, o Cile do nòrd o l’ea sotta o dominio Inca, tanto che i indigeni Araucani (Mapuche) stavan into Cile centrale e meridionale.
I Mapuche son stæti anche un di urtimi gruppi indigeni americhen indipendenti, che no son stæti sciorbii areo da-o dominio de lengua spagnòlla scin à dòppo l’indipendensa do Cile.
Sciben che o Cile o l’à diciarou l’indipendensa do 1810 (into mezo de guære napoleòniche che an lasciou a Spagna sensa un governo centrale fonçionante pe un pâ de anni) a vittöia decixiva in scî spagnòlli a no l’é stæta ottegnua scin a-o 1818.
A Repubrica Dominicaña (in spagnòllo República Dominicana) o l’é un paise inti Caraibi ch’o s’estende in sciâ meitæ ponentiña de l’isoa d’Hispaniola, ch’o scomparte insemme à Haiti.
In azzonta à de ciazze d’æña gianca e à di paisaggi montagnoxi, o paise o presenta a primma çittæ europea stæta fondâ inte Americhe, che oua a l’é parte de Santo Domingo.
In antigo l’isoa a l’é stæta abitâ da-i Tain e da-i Caribi. I Caribi ean unna popolaçion de lengua arawaka comparsa, da-o ciù a-o meno, do 10.000 BCE.
Passou quarche anno dòppo l’arrivo di esploratoî europëi, a popolaçion di Tainos a l’ea stæta significativamente reduta da-i conquistatoî spagnòlli.
Segondo quello ch’o conta fræ Bartolomé de las Casas (Tratado de las Indias), da-o 1492 a-o 1498 i conquistatoî spagnòlli avieivan assascinou 100.000 Tain pöcassæ.
Giardin de l’Union. Sto spaçio o l’é stæto construio comme pòrtego pe un convento do secolo XVII, do quæ o Tempio de San Diego o l’é a sola construçion sopravisciua.
Oua a fonçioña comme ciassa centrale e gh’é sempre tante cöse da fâ, giorno e neutte.
Gh’é diversci ristoranti tutti d’in gio a-o giardin, e de poidisnâ e de seia se tëgne soventi di conçerti de badda into gazebo centrale.
Callejon del Beso (Caroggio do Baxo). Doî poggiòli separæ da soli 69 citti allugan unn’antiga lezzendia d’amô.
Pe pöche palanche di figgeu ve contian a stöia.
L’isoa de Bowen a l’é unna gita popolare de un giorno, ò unn’escurscion do fin de settemaña ch’a l’òffre kayak, escurscionismo, bitteghe, ristoranti e atro ancon.
Sta communitæ autentica a se treuva à Howe Sound, giusto feua Vancouver, e a l’é accescibile de lengê graçie à di tacsi d’ægua de linia in partensa da Granville Island, into centro de Vancouver.
Pe quelli che amman e attivitæ à l’äia averta, un trekking longo o corrieu Sea to Sky o l’é primmäio.
Whistler (à unn’oa e meza de machina da Vancouver) o l’é cao ma famoso graçie a-e Olimpiade d’inverno do 2010.
D’inverno, gödite quarcheduña tre e megio sciæ do Nòrd America, e in estæ preuva unna vertadea mountain bike.
I permissi devan ëse prenotæ in antiçipo. Ti devi avei un permisso pe dormî à Sirena.
Sirena a l’é a sola staçion di ranger che a l’òffre allögio in dormitöio e pasti cadi, in ciù do campezzo. La Leona, San Pedrillo e Los Patos òffran solo o campezzo sensa o serviçio de ristoraçion.
L’é poscibile ottegnî i permissi pe-o parco direttamente da-a staçion di ranger Puerto Jiménez, ma no se accetta e carte de credito
O Serviçio Parco (MINAE) o no rilascia de permissi de sòsta con ciù de un meise de antiçipo à peto de l’arrivo previsto.
CafeNet El Sol o lòffre un serviçio de prenotaçion a-o costo de 30 USD ò 10 USD pe-i abbonamenti giornalieri; i detaggi in sciâ seu pagina Corcovado.
E Isoe Cook son un stato de isoe in libera assoçiaçion co-a Neuva Zelanda, ch’o sta in Polinesia, into mezo de l’Oceano Pacifico meridionale.
O l’é un arçipelago con 15 isoe spantegæ in sce 2,2 mioin de km2 de oceano.
Co-o mæximo fuso oräio de Hawaii, e isoe son conscideræ de vòtte comme e “Hawaii sottañe”.
Sciben che ciù piccin, o regòrda à çerti vixitatoî ançien e Hawaii primma de ëse Stato, sensa tutti i grendi hotel turistichi e i atri sviluppi.
E Isoe Cook no an de çittæ ma son compòste da 15 isoe diverse. E prinçipæ son Rarotonga e Aitutaki.
Inti paixi sviluppæ, fornî di bed and breakfast de lusso o l’é stæto elevou à unna meña de forma d’arte.
Inta fascia erta, se capisce che i B&B competan mascime in sce doe cöse prinçipæ: pernottamento e colaçion.
Apreuvo à questo, inti megio stabilimenti de sto tipo l’é façile trovâ a giancaia da letto ciù lussuosa, magara unna traponta fæta à man ò un letto antigo.
A colaçion a peu includde de deliçie de stagion da region, ò de specialitæ do padron de casa.
L’ambientaçiona porrieiva ëse un vegio casamento stòrico con di mòbili antighi, di giardin tegnui ben e unna pisciña.
Intrâ in machina e partî pe un longo viægio o l’à o fascino intrinseco inta seu semplicitæ.
À differensa de vettue ciù grendi, probabilmente t’æ za familiaritæ co-a guidda da teu machina e ti ne conosci i limiti.
Ciantâ unna tenda inte unna propietæ privâ ò inte unna çittæ de chesesegge dimenscion peu attirâ de lengê de attençioin indexideræ.
A-e curte, deuviâ a machina o l’é un mòddo milia pe fâ un viægio on the road, ma de ræo de pe lê o l’é un mòddo pe accampâse.
O campezzo in machina o l’é poscibile se se dispoñe de un grande minivan, un SUV, unna Sedan ò unna Statio Wagon con di setti che s’arreversan.
Çerti hotel an unn’ereditæ da l’etæ de l’öo de ferovie à vapô e di transatlantichi; avanti da segonda guæra mondiale, do secolo XIX ò do comenso do secolo XX.
Sti hotel ean o pòsto into quæ abitava i ricchi e i famoxi de l’epoca e soventi aveivan unna coxiña raffinâ e unna vitta notturna.
Fan parte do seu carattere anche i arredi à l’antiga, a farta di ciù moderni comfort e unna çerta vetustitæ aggaibâ.
Sciben che pe sòlito son de propietæ privâ, de vòtte òspitan di cappi de stato in vixita, e di atri dignitäi.
Un viægiatô con un muggio de dinæ o porrieiva piggiâ in conscideraçion un xeuo intorno a-o mondo, interrompio da di soggiorni inte tanti de sti hotel.
Unna ræ de scangio de ospitalitæ a l’é l’organizzaçion ch’a mette in contatto i viægiatoî co-e gente do pòsto inte çittæ che vixitian.
Pe intrâ à fâ parte de unna tale ræ pe sòlito ghe veu solo a compilaçion de un mòdolo online, sciben quarche ræ a l’òffre ò a domanda unna verifica in ciù.
Vëgne donca fornio un elenco di host disponibili in formou de papê e/ò in lina, de vòtte con de referense e de reçenscioin di atri viægiatoî.
Couchsurfing a l’é stæta fondâ into zenâ do 2004 dòppo che o programmatô de computer Casey Fenton o l’à trovou un xeuo econòmico pe l’Islanda ma o no l’aiva un pòsto donde dormî.
O l’à mandou unn’email a-i studenti de l’universcitæ locale e o l’à riçevuo un numero stramesuou de offerte pe l’allögio de badda.
I ostelli se rviòlzan ciù che atro a-i zoeni – un òspite tipico o l’é in scî vint’anni – ma de spesso ti peu trovâ anche di viægiatoî ciù grendi.
E famigge son un spettacolo raro, ma çerti ostelli ê consentan inte de stançie privæ.
A çittæ de Pechin in Ciña a saià a çittæ ch’a l’ospitià i Zeughi Olimpichi Invernali do 2022, cösa che â faià a primma çittæ à avei ospitou segge e Olimpiade estive che quelle invernali.
Pechin a l’ospitià e çeimònie de avertua e de særo e i eventi in sce giassa indoor.
Di atri eventi sciistichi se tegnian into comprensöio sciistico de Taizicheng à Zhangijakou, à circa 220 km (140 miggia ) da Pechin.
A ciù parte di tempi a l’à un festival annuale ch’o va da-a fin de novembre a-a meitæ de mazzo, ch’o varia in base a-o calendäio annuale de ògni tempio.
A ciù parte de feste do tempio a vëgne celebrâ comme parte de l’anniversäio do tempio ò do nataliçio da divinitæ prescidente, ò de chesesegge atro evento importante ligou a-o tempio.
E feste di tempi do Kerala son ben ben interessanti da vedde, con un corossezzo regolare de elefanti decoræ, l’orchestra do tempio e atri festezzamenti.
Unna Fea Mondiale (ciammâ pe sòlito Esepoxiçion Mondiale, ò semplicemente Expo) a l’é un grande festival internaçionâ de arte e sciense.
I paixi che parteçipan de mostre artistiche e educative inti padiggioin naçionali pe exibî e costioin mondiale ò a coltua e a stöia do seu paise.
E Espoxiçioin de Orticoltua son di eventi specializzæ che mettan in mostra de espoxiçioin floreali, di giardin botanichi e tutto quello che o l’à relaçion co-e ciante.
Sciben che in teoria peuan tegnîse tutti i anni (à patto che in paixi despægi) in prattica no ô fan.
Sti eventi pe sòlito duan da-i trei a-i sëi meixi e se svòlzan inte di sciti no inferioî à 50 ettari.
Gh’é un muggio de diversci formæ de pellicole che son stæti deuviæ into corso di anni. A pellicola standard de 35 mm (36mm x 24mm) a l’é de do bello a ciù commune.
Pe sòlito a peu ëse rifornia de lengê se a finisce e a l’òffre unna risoluçion ciù ò meno paragonabile à unna DSLR atttuale.
Çerte fötocamie à pellicola de medio formou deuvian un formou 6 x 6 cm, ciù precisamente un negativo 56 x 56 mm.
Questo o fornisce unna risoluçion squæxi quattro vòtte quella de un negativo da 35 mm (3136 mm2 contra 864).
A fauna a l’é un di motivi ciù impegnativi pe un fötografo e a l’à beseugno de unna combinaçion de boña fortuña, paçiensa, esperiensa e boña attressatua.
A fötografia naturalistica a l’é de spesso dæta pe scontâ, ma comme a fötografia in areo, unn’imagine a vâ de ciù de mille paròlle.
A fötografia naturalistica a domanda soventi un teleobiettivo longo, anche se i oggetti comme un sciammo de öxelli ò unna creatua picciña an beseugno de di atri obiettivi.
Tanti animæ esòtichi son diffiçili da trovâ e i parchi de vòtte an de regole in sce comme scattâ de föto pe finalitæ comerciali.
I animæ sarvæghi porrieivan ëse timidi ò aggrescivi. L’ambiente o porrieiva ëse freido, cado ò ostile inte quarche atro mòddo.
O mondo o l’à ciù de 5.000 lengue despægie, de quæ ciù de vinti con 50 mioin ò ciù de parlanti.
Anche e paròlle scrite son de spesso ciù façili da capî à peto de paròlle prononçiæ. Questo o l’é particolarmente veo pe-i adressi, che de spesso son diffiçili da prononçiâ in mòddo comprenscibile.
Tante naçioin intreghe parlan corentemente l’ingleise, e inte ancon de ciù un o se peu aspëtâ unna conoscensa limitâ, mascime tra i ciù zoeni.
Imagiña, se ti veu, un mancunian, bostonian, giamaican e un de Sydney assettæ à unna töa che çeñan inte un ristornate de Toronto.
S’intrattëgnan l’un con l’atro co-e stöie de seu çittæ d’origine, contæ co-e seu còccine despægie e into zerbo locale.
L’accatto de çibbo inti supermercoei o l’é pe-o sòlito o mòddo o ciù econòmico pe nutrîse. Sensa poscibilitæ de coxinâ, però, e çernie se limitan a-i mangiæ za pronti.
Sempre ciù de spesso i supermercoei son apreuvo à inandiâ unna seçion ciù varia de mangiæ za pronti. Çerti forniscian fiña un forno à microonde ò atri mezzi pe ascädâ o mangiâ.
Inte çerti paixi ò tipi de bitteghe l’é presente a-o manco un ristorante in loco, soventi ciufito informale e à bon patto.
Stampa e pòrta con ti de còpie da teu pòlissa e di detaggi do contatto do teu asseguatô.
Devan mostrâ l’adresso email de l’asseguatô e i numeri de telefono internaçionæ pe conseggi/autorizzaçioin e reclammi.
Aggi unn’atra còpia into bagaggio e online (email à ti mæximo con alligou, ò memorizzâ into “cloud”).
Se ti viægi con un laptop ò un tablet, conservine unna còpia inta memöia ò into disco (accescibile sensa Internet).
Fornisci ascì de còpie da pòlissa/contatto a-i compagni de viægio e a-i parenti e a-i amixi à casa, dispòsti à aggiuttâ.
E alce (conosciue anche comme alce americaña) no son aggrescive da pe lô, ma se difendian se perçepiscian unna menassa.
Quande e persoñe no veddan e alce comme potençialmente peigose, peuan avvexinâse tròppo da arente e mettise in peigo.
Beivi de bevande alcòliche con moderaçion. L’alcol o corpisce tutti in mòddo diverso, e conosce o teu limite l’é assæ importante.
E poscibili marottie à longo termine dovue a-o consummo eccescivo de alcol peuan includde i danni a-i figæto e sciña a cecitæ e a mòrte. O peigo potençiale o cresce quande se consumma de l’alcol produto illegalmente.
I licoî illegali peuan contegnî diverse impuritæ peigose, tra e quæ o metanölo, ch’o peu caxonâ a cecitæ ò a mòrte anche in quantitæ picciñe.
I spegetti peuan ëse ciù econòmichi inte un paise foresto, mascime inti paixi à basso reddito, donde o costo do travaggio o l’é inferiô.
Piggia in conscideraçion l’idea de sottopoñite à unna vixita oculistica, sorviatutto se l’asseguaçion â creuve, e de portâte apreuvo a riçetta da presentâ da unn’atra parte.
I tiæ de marca de fascia erta che s’attreuvan inte ste aree peuan avei doî problemi; çerti porrieivan ëse de imitaçioin e quelli vëi importæ porrieivan ëse ciù cäi che à casa.
O cafè a l’é uña de materie primme ciù scangiæ a-o mondo e probabilmente ti peu trovâne tanti tipi inta teu region d’origine.
Con tutto, gh’é tanti mòddi despægi de beive o cafè in gio pe-o mondo, che va a peña de provâ.
O canyoning (ò canyoneering) o consciste inte l’anâ into fondo de un canyon, sciuto ò pin d’ægua.
O canyoning o combiña di elementi do neuo, de l’arrampinâ e do sato, ma o domanda relativamente pöco allenamento, ò forma fixica, pe comensâ (à peto de l’arrampinâ in sce ròcca, a-e immerscioin subaquee ò a-o sci arpin, pe exempio).
L’escurscionismo a l’é unn’attivitæ à l’averto ch’a consciste into camminâ inte di ambienti naturali, de spesso in sce di sentê da escurscionista.
L’escurscionismo diurno o prevedde da de distanse ciù curte de un miggio scin à distanse maggioî che peuan ëse coverte inte un giorno solo.
Pe un escurscion de un giorno longo un sentê façile l’é neçessäio di preparativi piccin, e chesesegge persoña un pittin allenâ a peu gödîsela.
E famigge con di figgeu piccin porrieivan avei beseugno de ciù tanti preparativi, ma unna giornâ à l’äia averta a l’é poscibile de lengê sciña con di figgeu da nascion ò de l’asilo.
À livello internaçionâ, gh’é squæxi 200 organizzaçion de running tour. A ciù parte de lô a travaggia in mòddo indipendente.
O successô de Global Running Tours, Go Running Tours, o mette in ræ de dozzeñe de fornitoî de corsa à vista inte quattro continenti.
Con de reixe inte Running Tours Barcelona de Barçeloña e Running Copenhagen de Copenaghen, o l’é stæto fito razzonto da Running Tours Prague con sede à Praga e atri.
Gh’é tante cöse che ti devi piggiâ in conscideraçion avanti e quande ti viægi da quarche parte.
Quande ti væagi aspëtite che e cöse no seggian comme saieivan “à casa”. I mòddi, e lezze, o çibbo, o traffego, l’allögio, i standard, a lengua e coscì via, cangian inte unna çerta mesua à peto de donde ti vivi. 
Questo o l’é un quarcösa che ti devi sempre dâghe a mente, pe evitâ de deluxoin ò fòscia anche o desgusto pe-i mòddi locali de fâ e cöse.
E agençie de viægio existan da-o secolo XIX. Un agente de viægio o l’é pe sòlito unna boña opçion pe un viægio ch’o vagghe ciù là da precedente esperiensa de natua, coltua, lengua, ò paixi à basso reddito.
Sciben che a ciù parte de agençie a segge dispòsta à accettâ a ciù parte de prenotaçion ordenäie, tanti agenti son specializzæ inte di tipi particolari de viægio, de fasce de budget ò de destinaçioin.
Peu ëse megio affidâse à un agente ch’o prenòtta de spesso di viægi pægi a-i teu.
Danni unn’euggiâ à che viægi o l’é apreuvo à promeuve, segge in sciô scito web segge inte unna vedriña.
Se ti veu vedde o mondo à bon patto, pe neçescitæ, stile de vitta ò sfidda, gh’é diversci mòddi pe fâlo.
Fondamentalmente se dividdan inte doe categorie: ò ti travaggi tanto che ti viægi, ò çerchi de limitâ e teu speise. Questo articolo o l’é incentrou in sce quest’urimo.
Pe quelli che son dispòsti à sacrificâ comfort, tempo e prevedibilitæ pe redue e speise vexin a-o zero, che ammien o budget minimo de viægio.
O conseggio o presuppoñe che i viægiatoî no arröban, no trasgrediscian, no parteçipan a-o mercou illegale, no domandan a limòxina e no sfruttan diversamente atre persoñe pe-o seu guägno.
Un checkpoint pe l’immigraçion o l’é pe sòlito a primma tappa quande se desbarca da un aerio, unna nave ò un atro mezzo.
Inte çerti treni transfrontalê e ispeçioin vëgnan effettuæ in sciô treno in corsa, e ti doviësci aveighe apreuvo un documento de identitæ valido quande ti monti in sce un de quelli treni.
In scî treni co-o wagon-lit i passapòrti peuan ëse retiæ da-o conduttô in mòddo da no interrompî o seunno.
A registraçion o l’é un requixito in ciù pe-o proçesso de visto. Inte çerti paixi ti devi registrâ da-e autoritæ locale a teu presensa e l’adresso a-o quæ ti stæ.
Questo o porrieiva domandâ a compilaçion de un mòdolo co-a poliçia locale ò unna vixita a-i uffiçi de immigraçion.
Inte tanti paixi con sta lezze chì, i hotel gestian a registraçion (asseguite de domandâ).
Inti atri caxi solo chi o soggiorna a-o de feua de struttue ricettive o deve registrâse. Do resto questo o rende a lezze ben ben ciù oscua, donca screuvilo in anticipo.
L’architettua a se òccupa da progettaçion e da construçion di casamenti. L’architettua de un pòsto a l’é de spesso unn’attraçion turistica da pe lê.
Tanti casamenti son ciutòsto belli da vedde e a vista da un palaçio erto ò da un barcon misso ben a peu ëse unna bellessa da ammiâ.
L’architettua a se sovrappoñe notevolmente à di atri campi tra i quæ l’urbanistica, l’inzegneria civile, e arte decorative, l’interior design, e l’architettua do paisaggio.
Stante o mai tanto remöti che son ben ben de puebli, no ti saiæ bon de trovâ unna quantitæ interessante de vitta notturna sensa viægiâ à Albuquerque ò à Santa Fe.
Con tutto, squæxi tutti i casinò elencæ chì de d’ato servan de bevande e tanti de liatri pòrtan de l’intrattegnimento brandizzou (mascime quelli grendi che stan subito feua da Albuquerque e Santa Fe).
Attençion: i bar de çittæ picciñe chì no son sempre di pòsti boin pe rilassâse pe-i vixitatoî feua Stato.
Pe primma cösa, o New Mexico do nòrd o l’à di problemi scignificativi co-a guidda in stato de imbriægatua, e a concentraçion de guiddatoî imbiræghi a l’é erta vexin a-i bar de çittæ picciñe.
I murales ò i scarabòcci indexideræ son conosciui comme graffiti.
Sciben che l’é tutt’atro che un fenòmeno moderno, a ciù parte de persoñe probabilmente l’assòcia a-i zoeni che vandalizzavan e propietæ pubriche deuviando a vernixe spray.
Con tutto, ancheu gh’é di artisti de graffiti affermæ, di eventi de graffiti e de miage “legali”. I dipinti de graffiti inte sto contesto assomeggian de spesso à de òpie d’arte ciutòsto che à di tag che no se lezan. 
O tio do boomerang a l’é unn’abilitæ popolare che tanti turisti vorrieivan ottegnî.
Se ti veu imprende à tiâ un boomerang ch’o torna a-a teu man, asseguite d’avei un boomerang adattou à tornâ.
A ciù parte di boomerang disponibili in Australia son, de fæti, sensa ritorno. L’é megio pe-i prinçipianti no provâ a tiâ co-o vento
Un pasto Hangi o vëgne cheutto inte unna fòssa cada into terren.
A fòssa a vëgne rescädâ con de prie cade de un feugo, ò inte çerti ponti o calô geotermico o rende e aree do terren naturalmente cade.
L’hangi o l’é deuviou soventi pe inandiâ unna çeña tradiçionâ, tipo ròsto.
Diversci pòsti a Rotorua òffran un hangi geotermico, tanto che atri hangi peuan ëse assazzæ à Christchurch, Wellington e da atre parte.
MetroRail o l’à doe classe de treni pendolari à Cape Town e vexin: MetroPlus (dito ascì First Class) e Metro (dito ascì Third Class).
MetroPlus o l’é ciù còmodo e meno affollou, ma un pittin ciù caistioso, sciben che ciù econòmico che i normali biggetti da metropolitaña in Euröpa.
Ògni treno o l’à segge di vagoin MetroPlus segge di vagoin Metro; e caròsse MetroPlus son sempre a-a fin do treno ciù vexin à Cape Town.
Transpòrto pe-i atri – No perde mai de vista e teu valixe, sorviatutto quande t’ê apreuvo à attraversâ i confin naçionæ.
Ti porriësci ritrovâte à ëse usou comme portatô de dröga sensa saveilo, cösa ch’a te portià unna gran quantitæ de guai.
Questo compòrta aspëtâ in fia, perché i chen antidröga peuan vegnî deuviæ inte chesesegge momento sensa preavviso.
Çerti paixi an de puniçioin in davei draconiañe anche pe-i primmi reati; ste chì peuan includde de peñe de detençion de ciù de 10 anni, ò a mòrte.
I bagaggi incustodii son oggetto de ladronisso e peuan anche attirâ l’attençion de autoritæ che diffidan da-e menasse de bomboe.
À casa, pe caxon de st’espoxiçion constante a-i bacilli locali, l’é ben ben probabile che ti ne seggi immune.
Ma inte de atre parte do mondo, donde a fauna di bacilli a l’é neuva pe ti, l’é ben ben ciù probabile che ti ti gh’aggi di problemi.
Pe de ciù, inti climmi ciù cadi i bacilli crescian ciù fito e sopravvivan ciù à longo a-o de feua do còrpo.
Coscì i fragelli de Delhi Belly, a malediçion do Faraon, a vendetta de Montezuma e i seu tanti amixi.
Comme pe-i problemi respiatöi inti climmi ciù freidi, i problemi de intestin inti climmi cadi son ciufito communi e inta ciù parte di caxi son decisamente angoscioxi ma no peigoxi in davei.
Se ti viægi pe-a primma vòtta inte un paise in via de sviluppo – ò inte unna neuva parte do mondo – no sottovalutâ o potençiale shock colturale.
Tanti viægiatoî ricorrenti e capaçi son stæti sobbaccæ da-a novitæ di viægi inti paixi in via de sviluppo, donde tante picciñe differense colturali peuan sommâse fito.
Sorviatutto inti teu primmi giorni, conscidera de concedite unna matteia in hotel, do mangiâ e di serviçi in stile occidentale e de qualitæ, pe aggiuttâte à acclimmatâte.
No stâ à dormî in sce unna straponta ò unna strapontiña pe tæra inte de zöne donde no se conosce a fauna locale.
Se t’æ l’intençion de accampâte, pòrtite unna brandiña da campezzo ò unn’amaca pe tegnîte lontan da-i serpenti, e tancoe e scimili.
Impi a teu casa con un ricco caffè a-a mattin e unna rilassante camamilla a seia.
Quande t’ê in soggiorno, t’æ o tempo pe fâte un regallo e dedicâ quarche menuto in ciù pe inandiâ quarcösa de speciale.
Se ti te senti ciù avventuroso, cheuggi l’occaxon pe spremme ò inandiâ quarche frollou:
magara ti descroviæ unna bevanda semplice che ti porriæ preparâ a colaçion quande ti torniæ a-a teu vitta cotidiaña.
Se ti vivi inte unna çittæ con unna coltua variegâ do beive, vanni inte un bar ò inte un pub inte di quartê che no ti frequenti.
Pe chi no conosce o zerbo mego, e paròlle infettivo e contaggioso an di scignificati distinti.
Unna marottia infettiva a l’é quella caxonâ da un agente patògeno, comme un virus, un bacillo, un fonzo ò di atri parasciti.
Unna marottia contaggiosa a l’é unna marottia ch’a se trasmette de lengê trovandose inte vexinanse de unna persoña infetta.
Tanti governi domandan a-i vixitatoî che intran ò a-i rescidenti che sciòrtan da-i seu paixi de ëse vaccinæ contra unna serie de marottie.
Sti requixii peuan de spesso dipende da-i paixi che un viægiatô o l’à vixitou ò o l’intende vixitâ.
Un di ponti fòrti de Charlotte, into Nòrd Carolina, o l’é d’avei tante opçioin d’erta qualitæ pe-e famigge.
Tante vòtte i rescidenti de atre regioin mensuñan o carattere averto de gente comme raxon prinçipâ pe anâghe à stâ, e de spesso chi vixita a çittæ o â treuva façile da gödî insemme a-i figgeu.
Inti urtimi 20 anni, a quantitæ de servixi pensæ ascì pe-i figgeu inte Unptown Charlotte a l’é cresciua de forma esponençiale.
Pe commun i tascì no en guæi deuviæ da-e famigge à Charlotte, sciben che inte çerti caxi peuan vegnî ben.
Se i passaggê en ciù de doî s’à da pagâ unna tariffa supplementäia, donca st’opçion a porrieiva costâ ciù do neçessäio.
L'Antartico o l'é o ciù freido pòsto in sciâ Tæra, e o circonda o Pölo Sud.
E vixite di turisti en in scê còste, in çerchia de benstâ fixico, peuan avei leugo solo che de stæ Nov-Fre, e son pe gran mesua limitæ a-a Penisoa, e Isoe e o mâ de Ross.
Un pâ de miggiæa de persoñe a vive chì coscì de stæ inte quattro dozzeñe de base pöcassæ sorvetutto inte quelle aree; un numeo ciù piccin o ghe sta d'inverno.
L'introtæra Antartico o l'é un ätocian desolou coverto da 2-3 km de giassa.
Di viægi aerei occaxonali van inte l'introtæra, pe arpinismo ò pe arrivâ a-o Pölo, ch'o l'à unna gròssa base.
A traversâ (ò autostradda) do Pölo Sud o l’é un percorso de 1600 km ch’o va da-a staçion McMurdo in sciô mâ de Ross fin a-o Pölo.
A l’é neive compattâ con di derui stæti impii e segnæ con de bandee. A peu vegnî percorsa solo che da di trattoî speçializzæ che traspòrtan de slitte con carburante e provviste.
Queste no en guæi spedie, donca beseugna che o sentê o fasse unna longa deviaçioin in gio a-e montagne Transantartiche pe arrivâ in sce l’ätocian.
A caxon ciù commun pe-i açidenti d’inverno son e stræ, e marciapê e mascime i scæn donde se scuggia.
Comme minimo aviei de beseugno de cäsæ con de seue adatte. E scarpe da stæ pe-o sòlito scuggian de lengê in sciâ giassa e in sciâ neive, e çerti stivæ da inverno en carenti ascì.
O disegno o dev’ëse profondo tanto ch’abbasta, 5 mm (1/5 polliçi) ò de ciù, e o materiale abastansa sciòcco à de temperatue freide.
Çerti stivæ en provvisti de caro armou e gh’é un equipaggiamento d’azzonta, provvisto lê ascì de caro armou, pe-i terren donde l’é façile scuggiâ, adatto pe-a ciù parte de scarpe e di stivæ, pe-i tacchi ò pe-i tacchi e e seue.
I tacchi devan ëse basci e larghi. Tante vòtte se spantega de l’æña, da giæa ò da sâ (cloruro de calcio) in scê stradde ò in scî sentê, de mòddo da avei unna megio traçion.
E valanghe no son unn’anomalia; e deschinæ rapide peuan tegnî solo che tanta lentessa, e i volummi in de ciù deruan comme valanghe.
O problema o l’é che a neive a s’attacca, e donca pe fâla deruâ a l’à beseugno de quarcösa che ghe dagghe do movimento; da neive ch’a chiña a porriæ descadenâ a reaçion pe tutto o resto.
De vòtte l’elemento descadenante o peu ëse o sô ch’o l’ascada a neive, de atre a cheita d’atra neive, e de atre ancon di eventi naturali ò fiña provocæ da l’òmmo.
Un tornado a l’é unna colònna rotante d’äia de prescion assæ bassa, ch’a sussa l’äia d’in gio e a â sponcia drento de lê e verso l’erto.
Produxan di venti elevæ (de spesso à 100-200 migge à l’oa) che peuan sollevâ sciù pe l’äia di oggetti pesanti e portâli in gio tanto che o tornado o se mescia.
Comensan comme di tortaieu che chiñan da de nuvie che pòrtan burrasca e vëgnan di tornado quande toccan a tæra.
I fornitoî de VPN (virtual private network) personali en unna mainea perfetta pe schivâ tanto a censua politica comme l’IP-geofiltering commerciale.
En ciù potenti che i proxy web pe diversci motivi: readressan tutto o trafego Internet, e no solo quello http.
Pe-o sòlito propoñan unna banda ciù larga e un servixo de megio qualitæ. En criptæ, e donca ciù diffiçili da spionezzâ.
Pe-o sòlito e açiende mediatiche mentan in sciâ finalitæ de sta cösa, co-o sostegnî ch’a segge fæta «pe prevegnî a pirattaia».
Defæti i còdiçi regionali no an nisciun effetto in sciâ còpia feua da lezze; unna còpia bit-pe-bit de un disco a peu vegnî reproduta sensa problemi in un sce un dispoxitivo chesesegge donde o â fa l’originale.
A vea finalitæ a l’é de dâ à ste compagnie ciù contròllo in scî seu mæximi mercoei; a costion a l’é quella de fâ giâ di dinæ.
Dæto che e ciammæ vëgnan fæte giâ in sce Internet, no gh’é de beseugno de deuviâ unna compagnia telefònica ligâ a-o pòsto donde se vive ò se viægia.
No gh’é manco l’òbrigo d’ottegnî un numero locale da-a communitæ donde se vive; poei ottegnî unna connescion Internet satellitare inte aree sarvæghe de Chicken, Alaska e seleçionâ un numero segondo o quæ v’attroviësci inte l’assoiggiâ Arizona.
Tante vòtte doviei accattâve pe separou un numero globale ch’o permette a-i telefoni PSTN de ciammâve. A proveniensa de un numero a saià assæ importante pe-e gente che ve ciamman.
Applicaçioin de traduçion de testo in tempo reale – applicaçioin ch’en boñe à tradue automaticamente di segmenti intreghi de testo da unna lengua à unn’atra.
Çerte applicaçioin inte sta categoria peuan fiña tradue di testi inte de lengue foreste in scî cartelli ò atri oggetti do modo reale, se l’utente o ponta o seu smartphone verso de liatri.
I motoî de traduçion an conosciuo di fòrti megioamenti e oua, o ciù de vòtte, dan de traduçioin ciù ò meno corrette (e sempre ciù de ræo paròlle tradute abrettio), ma beseugna à tutti i mòddi dâghe un pö de recatto, da-o momento che l’é delongo poscibile ch’aggian traduto mâ o contegnuo intrego.
Uña de applicaçioin prinçipæ inte sta categoria a l’é Google Translate, ch’a permette de tradue anche quande no s’é colligæ, unna vòtta che s’à descarregou i dæti da lengua dexidiâ.
Deuviâ unn’applicaçion de navegaçion GPS a porrieiva ëse a mainea ciù façile e conveniente pe mesciâse quande sei feua da-o vòstro paise.
O permette de resparmiâ di dinæ in confronto à l’accatto de neuve mappe pe un GPS, à l’accatto de un dispoxitivo GPS autònomo ò a-o fæto de piggiâne un in pixon da unn’açienda d’automòbile à nöo.
Se into vòstro telefonin no ei unna connescion dæti Internet, ò sei feua de campo, porrieivan fonçionâ de forma limitâ ò no fonçionâ pe ninte.
Tutte e butteghe a-i canti de stradde presentan unna mescciua confusa de carte telefòniche prepagæ che peuan vegnî deuviæ da di telefoni normali ò à pagamento.
Sciben che a ciù parte de carte permettan de ciammâ da tutte e parte, çerte propoñan de speçifiche tariffe pe ciammâ verso di paixi determinæ.
L’accesso à sti servixi o l’avvëgne pe mezo de unna telefonâ à un numero ch’o peu ëse ciammou de badda da-a ciù parte di paixi.
E regole ligæ a-a fotografia normale van ascì pe-e registraçioin video, fòscia fiña ciù tanto.
Se no l’é permisso fâ de föto à quarösa, no besorriæ manco piggiâ in conscideraçion l’idea de poei registrâla in sce video.
Se deuviæ un dron, asseguæve in antiçipo in sce cöse poei filmâ e che permisci ò liçense ghe veu pe fâlo.
Fâ xoâ un dron vexin à un aereopòrto ò in sce un muggio de gente a l’é sempre unna gramma idea, ascì ben che inte quella zöna o no segge vietou da-a lezze.
A-a giornâ d’ancheu i biggetti de compagnie aeree vëgnan accattæ de ræo pe mezo da compagnia mæxima sensa avei primma fæto de reçerche e avei paragonou i prexi.
De vòtte o mæximo xeuo o peu avei di prexi assæ differenti inte diversci aggregatoî e primma de partî peu servî confrontâ i resultati de reçerca e ammiâ anche o scito da mæxima compagnia.
Se porriæ no ësighe de beseugno de un visto pe unna vixita curta inte çerti paixi comme turista ò pe travaggio, pe anâghe comme studente internaçionale pe commun serve un soggiorno ciù longo che quello de un turista chesesegge.
Normalmente pe stâ inte un paise foresto pe un periodo de tempo prolongou gh’é beseugno d’ottegnî un visto in antiçipo.
Pe commun pe-i visti da studenti gh’é di requixii e de proçedue despægi da quelli pe-i visti da normali turisti ò pe raxoin de travaggio.
Pe-a ciù parte di paixi gh’é de beseugno de unna lettia d’invio da l’instituçion donde se veu studiâ, e ascì unna preuva de poei mantegnîse economicamente a-o manco pe-o primmo anno de corso.
Pe avei di requixii detaggiæ informæve da l’instituçion e da-o departamento d’immigraçion do paise donde voei studiâ.
Se un o l’é un diplomatico, travaggiâ inte un atro continente veu dî che se besorrià presentâ a decciaraçion fiscale into paise donde s’à a rescidensa.
O formoläio de decciaraçion fiscale o l’à unna struttua despægia à segonda do paise, e e tariffe e i scaggioin cangian fortemente da un paise à l’atro.
Inte çerti paixi federali, comme i Stati Unii ò o Canadà, a decciaraçion de tasce a l’à de regole à livello federativo che do scingolo stato; pe sta raxon e tariffe e scaggioin peuan cangiâ da unna region à l’atra.
Se quande se torna into paise originäio i contròlli do passapòrto en assenti, ò en solo che unna formalitæ, quelli da dugaña peuan ëse unna seccatua.
Asseguæve de conosce quello che poei ò che no poei portâve apreuvo, e de decciarâ tutto quello ch’o segge sorvia i limiti da lezze.
A mainea ciù façile pe dâse à l’attivitæ econòmica da scrittua de viægio a l’é d’affinâ e abilitæ pe mezo da lettua de un blog de viægio ben conosciuo.
Dòppo ch’aviei piggiou confiansa co-a formattaçion e l’editing in sciô web, porriësci creâ o vòstro scito web.
Pratticâ do volontariato quande se viægia a l’é unn’òttima mainea de fâ a differensa, ma no se tratta solo che de dâ.
Vive e fâ do volontariato inte un paise foresto a l’é unn’òttima mainea pe conosce unna coltua despægia, conosce neuve gente, imprende de ciù in sce un mæximo, arvî e seu prospettive e fiña aquixî de neuve abilitæ.
A peu ëse ascì unna mainea pe arrecheugge quarche dinâ e permettise de vive da quarche parte pe ciù tempo, de za che tanti travaggi de volontariato forniscian un pòsto donde stâ e pagan o mangiâ, e çerti pagan fiña un stipendio piccinetto.
I vichinghi deuviavan i percorsci de navegaçion da Ruscia pe razzonze o mâ Neigro e o mâ Caspio. Parte de sti percorsci peuan vegnî ancon deuviæ. Controllæ l’eventuale neçescitæ de permisci speciali, che porrieivan ëse diffiçili da ottegnî.
O Canâ do mâ Gianco-Baltico o l’azzonze l’oçeano Artico a-o mâ Baltico, atraverso do lago Onega, o lago Ladoga e San Petersburgo, pe-o ciù pe mezo de sciummi e de laghi.
O lago Onega o l’é connesso ascì a-a Vòlga, donca l’é delongo poscibile arrivâ da-o mâ Caspio pe mezo da Ruscia.
Stæ segui che unna vòtta arrivæ inti pòrti turistichi tutto o saià abastansa scontou. Intoppiei de atre gente che se mescian pe barco e che condividdian e seu informaçioin insemme à viatri.
Fondamentalmente attacchiei di avvixi pe offrî o vòstro aggiutto, camminando sciù pe-i meu, avvexinandove à de gente che nettezzan i seu yatch, çercando d’intrâ in contatto co-i mainæ into bar, etc.
Çercæ de parlâ à quante ciù persoñe poscibile. Dòppo un pö tutti ve conoscian e ve daian de informaçioin in sce che barco o çerca quarchidun.
Beseugna che çernei con attençion quella che voei ch’a segge a vòstra compagnia aerea pe-i viægi frequenti inte unna combinaçion de compagnie.
Sciben che peu pâ scontou che un o çerne a compagnia co-a quæ o viægia ciù tanto, ei da savei che i privilegi che ven offerto tante vòtte en despægi e i ponti pe-i viægiatoî frequenti peuan ëse ciù convenienti da unn’atra compagnia da mæxima combinaçion.
De compagnie aeree comme Emirates, Etihad Airways, Qatar Airways e Turkish Airlines an esteiso grandemente o seu servixo inte l’Africa, e propoñan de connescioin a-e ciù importante çittæ africañe à di prexi ciù competitivi che quelli de atre compagnie europee.
À partî do 2014 Turkish Airlines a propoñe di xeui pe 39 destinaçioin inte 30 paixi africhen.
S’ei do tempo de viægio in de ciù, controllæ comm’o l’é o vòstro preventivo de tariffa totale pe l’Africa à confronto con unna tariffa round-the-world.
No ascordæve d’azzonze i costi extra di visti addiçionali, de tasce de partensa, do traspòrto pe tæra etc. pe tutti quelli pòsti feua de l’Africa.
Se voei xoâ in gio pe-o mondo solo che inte l’emisfëio sud, a çernia de xeui e destinaçioin a l’é limitâ pe-a farta de rotte transoçeaniche.
Nisciuña combinaçion de compagnie aeree a creuve e traversæ inte tutti trei i oçeani inte l’emisfëio sud (e SkyTeam a no creuve nisciuña de traversæ).
À tutti i mòddi, Star Alliance a creuve tutte e aree feua che o Paçifico do sud-est da Santiago do Cile fin à Taiti, ch’a l’é unna træta de LATAM Overworld.
Sto xeuo a no l’é l’unica opçion se voei sätâ o Paçifico do sud e a còsta oçidentale de l’America do Sud. (ammiâ chì de sotta)
Do 1994 a region Nagorno-Karabakh de l’Azerbaigian, etnicamente armena, a l’à comensou unna guæra contra i azeri.
Con l’arrembo di ermeni l’é stæto creou unna neuva repubrica. À tutte e mainee, nisciuña naçion affermâ – manco l’Ermenia – a â reconosce in sciô cian offiçiâ.
E discuscioin in sciâ region à livello diplomatico arroiñan sempre de ciù e relaçioin tra l’Ermenia e l’Azerbaigian.
O quartê do canâ (Grachtengordel in olandeise) o l’é o famoso quartê do secolo XVII ch’o s’attreuva d’in gio a-o Binnenstad de Amsterdam.
O quartê intrego o l’é reconosciuo comme patrimònio do mondo de l’UNESCO pe-o seu valô unico à livello de coltua e de stöia, e i prexi di immòbili en tra i ciù erti inte tutto o paise.
E Çinque Tære comprendan i çinque paisetti de mâ de Rimazzô, Manaeua, Corniggia, Vernassa e Monterosso, che s’attreuvan inta region italiaña da Liguria.
En conscideræ da l’UNESCO patrimònio de l’umanitæ.
Into corso di secoli e gente gh’an edificou con cua de fasce in sciô paisaggio aspio e rapido, fin a-e scuggee che s’avansan in sciô mâ.
Unna parte da seu fascinaçion a l’é dæta da-a mancansa de sviluppo açiendale vixibile. I sentê, i treni e e barche mettan in connescion i paixi, e e machine no peuan intrâghe da l’esterno.
E varietæ do franseise parlæ into Belgio e in Svissera an de legie differense da quello parlou in Fransa, ma sciben s’assumeggian tanto ch’abbasta da poei ëse intelligibile fra de liatre.
In particolare, o scistema de numeraçion into Belgio de lengua franseise e in Svissera o l’à quarche picciña peculiaritæ in confronto co-o franseise parlou in Fransa, e a prononçia de çerte paròlle a l’é ascì un pö differente.
À tutti i mòddi, tutti i belgi e i svisseri de lengua franseise an impreiso o franseise standard a-a scheua, e no avian di problemi à capîve ascì ben che deuviæ o scistema de numeraçion franseise standard.
Inte tante parte do mondo mesciâ a man o l’é un gesto d’amixiçia ch’o l’indica o saluo.
In cangio in Malesia, a-o manco inte zöne de campagne, o scignifica ‘vegnî da niatri’, un pö comme o dio ch’o segna cegou verso o còrpo de chi parla, un gesto deuviou inte çerti paixi de l’oçidente e ch’o doviæ vegnî deuviou solo con quello fin.
Do mæximo, un viægiatô britannico in Spagna o porrieiva confonde un saluo co-o creuso da man giou verso chi salua (ciufito che verso a persoña ch’a ven saluâ) comme un gesto inteiso pe ciammâlo inderê.
E lengue auxiliäie en lengue artifiçiæ ò pianificæ, creæ co-o fin de façilitâ a conversaçion tra de gente che sedonca avieivan de difficoltæ into communicâ.
En despæge da-e lengue franche, che son lengue naturale ò organiche che razzonzan un ròllo dominante, pe unna raxon ò pe l’atra, comme mezzo de communicaçion tra parlanti de lengue differente.
Into cado do giorno i viægiatoî peuan avei di miraggi che ghe daggan l’illuxon de l’ægua (ò de atre cöse).
O reisego o l’é che o viægiatô o pòsse anâ apreuvo a-o miraggio, straggiando energia preçiosa e l’ægua ch’a l’arresta.
Fiña o ciù affogou di deserti o peu vegnî estremente freido de neutte. Se no s’à apreuvo di vestî cadi, l’ipotermia o l’é un reisego serio.
Se deçiddei de fâ de escurscioin pe-a foresta tropicale besorrià che stagghi attenti a-e çinsae, mascime de stæ.
Fiña se sei apreuvo à guiddâ pe-a foresta pluviale subtropicale, pöchi segondi co-e pòrte averte pe intrâ inta vittua son assæ pe fâghe intrâ de çinsae ascì.
L’influensa di öxelli, dita ciù formalmente influensa aviäia, a peu contaggiâ tanto i öxelli comme i mammiferi.
Fra i òmmi l’é stæto segnallou meno de çento caxi, ma çertidun an portou a-a mòrte.
Pe-a ciù parte en stæti ligæ à de gente che travaggian co-i pollastri, ma gh’é di reiseghi pe-i birdwatcher ascì.
Tipichi da Norvegia son i fiordi e e vallæ rapide, che tutt’assemme lascian o passo à un ätocian pöcassæ uniforme.
Questi äticen tante vòtte en ciammæ “vidde”, unna paròlla ch’a l’indica un spaçio averto sensa erboi, unna desteisa sensa confin.
À Rogaland e Agder normalmente en ciammæ “hei”, unna paròlla ch’a l’indica unna brughea sensa erboi, de spesso coverta de brughi.
I giassæ no en stabili, ma scoran longo a montagna. Sto fæto o pròvoca de creppatue, che peuan vegnî ascose da di ponti de neive.
E miage e i teiti de barme de giassa peuan deruâ, e e creppe peuan serrâse.
In scê ziñe di giassæ se destacca di enormi blòcchi de giassa, che cazzan e fòscia sätan ò s’arrigoelan ciù lontan da-a ziña.
A stagion turistica de staçioin de colliña pe-o sòlita a razzonze o mascimo durante a stæ indiaña.
À tutti i mòddi, an un atro tipo de bellessa e de fascinaçion durante l’inverno, quande tante staçioin de colliña reçeivan de boñe quantitæ de neive e dan a poscibilitæ de pratticâ de attivitæ comme o sci e o snowboard.
Solo che pöche compagnie aree propoñan ancon de tariffe da desmuo, con di rebasci pe-i viægi de l’urtimo segondo dovui a-a mòrte de quarchedun.
E compagnie aeree che ê propoñan comprendan l’Air Canada, a Delta Air Lines, a Lufthansa pe-i xeui che partan da-i Stati Unii ò da-o Canadà, e a WestJet.
Inte tutti i caxi beseugna prenottâ direttamente con unna ciammâ telefònica a-a compagnia.
«Oua gh'emmo di ratti de 4 meixi che no son diabetichi e che in avanti ean diabetichi» o l'à azzonto. 
O dr. Ehud Ur, professô de meixiña a-a Dalhousie University de Halifax, Nova Scotia e prescidente da divixon clinica e scientifica da Canadian Diabetes Association o l'à avvertio che a reçerca a l'é ancon a-i seu primmi pasci.
Pægio de quarche atro esperto, o l'é scettico che o diabete o pòsse ëse cuou, e o l'osserva che ste descoerte chì no gh'an de importansa pe-e gente che gh'an de za o diabete de meña 1.
A-o lunesdì, a Sara Danius, segretäia permanente da Commiscion Nobel pe-a Lettiatua de l'Academia de Sveçia, a l'à annonçiou pubricamente inte un programma radio de l'aradio svedeise in Sveçia che a commiscion, comme a no poeiva arrivâ direttamente a-o Bob Dylan in ponto vittöia do Premmio Nobel pe-a lettiatua 2016, a l'aiva abandonou i seu sfòrsci pe seghittâlo.
A Danius a l'à dito, “Inte sto momento no femmo ninte. Ò ciammou e ò mandou de email a-i seu ciù streiti conlaboratoî e ò reçevuo de respòste ben ben da amixi. Pe-o momento, l'é basta de seguo.”
In avanti, o CEO de Ring, o Jamie Siminoff, o l'aiva osservou che l'açienda a l'à comensou quande o sunaggin da pòrta o no se poeiva sentî da-o seu negòçio into garaxe..
O l'à construto un sunaggin da pòrta WiFi, o l'à dito.
O Siminoff o l'à dito che e vendie, stæte cresciue dòppo a seu appariçion do 2013 inte un episòdio de Shark Tank, donde o pannello do spettacolo o vegniva zu, an dæto i fondi pe comensâ.
Verso a fin do 2017, o Siminoff o l'é apparso in sciô cannâ televixivo commersâ QVC.
Ring a l'à fiña resciòrto unna causa con unna dita de seguessa concorrente, a ADT corporation.
Tanto che unna bacciña sperimentâ a pâ boña da redue a mortalitæ do Ebola, finoua no gh'é stæto de meixiñe che se segge ciæamente demostræ boñe da trattâ l'infeçion de za in atto.
Unna mescciua de anticòrpi, ZMapp, da prinçipio a se mostrava promettente into campo, ma di studdi formæ an fæto vedde ch'a l'aiva ciù pöco avvantaggi de quello che se çercava into prevegnî a mòrte.
Inta reçerca PALM, ZMapp a l'é servia da contròllo, veu dîse che i sciensiæ l'an deuviâ comme linia de base e l'an paragonâ a-i atri trei trattamenti.
L'USA Gymnastics a sostëgne a lettia da Commiscion Olimpica di Stati Unii e a l'açetta l'assolua neçescitæ che a famiggia olimpica a promeuve un ambiente san pe tutti i nòstri atleti.
Semmo d'accòrdio co-a deciaraçion de l'USOC che i interesci di nòstri atleti e club e i seu spòrt, peuan ëse servii ciù megio da l'anâ avanti con di scignificativi cangiamenti de drento a-a nòstra organizzaçion, ciutòsto che co-a deçertificaçion.
L'USA Gymnastics a sostëgne unn'indagine independente ch'a pòsse portâ da luxe in sce comme un abuxo da proporçion descrita con mai tanto coraggio da-i superstiti do Larry Nassar o pòsse ëse arrestou ascoso pe mai tanto tempo e a l'abbrassa ògni neçessäio e appropiou cangiamento.
L'USA Gymnastics e l'USOC , gh'an o mæximo obiettivo – rende o spòrt da ginnastica, e i atri, segui ciù che se peu, tanto che i atleti vaggan apreuvo a-i seu seunni inte un ambiente seguo, poxitivo e autorizzou.
Di anni '60, o Brzezinski o l'à travaggiou pe-o John F. Kennedy comme seu conseggê e dapeu pe l'amministraçion do Lyndon B. Johnson.
Inte seleçioin do 1976 o conseggiava o Carter in sciâ politica estranxea, dapeu o l'à servio comme National Security Advisor (NSA)da-o 1977 a-o 1981, con succede a-o Henry Kissinger.
Comme NSA, o l'à ascistio o Carter inti dafæ diplomatichi do mondo, comme i accòrdi de Camp David, 1978; inte normalizzâ e relaçioin SUA-Ciña di tardii anni '70; inta Revoluçion Iraniaña, ch'a l'à portou a-a crixi di ostaggi inte l'Iran, 1979; e inte l'invaxon sovietica de l'Afghanistan, 1979.
O cine, ch'o l'aiva pe interpreti o Ryan Gosling e a Emma Stone, o l'à ottegnuo nomination inte tutte e maggioî categorie.
O Gosling e a Stone an reçevuo e nomination respettivamente pe-o megio attô e a megio attoa.
E atre nomination comprendan o Megio Cine, Regista, Fotografia, Progetto di Costummi, Montaggio, Trassa Sonöa Originäia, Design de Produçion, Montaggio do Son, Missaggio do Son e Scenezzatua Originäia.
Doe cansoin da-o cine, Audition (I matti che s'asseunna) e City of Stars, an reçevuo e nomination pe-a canson ciù originäia. O Lionsgate studio o l'à piggiou 26 nomination – ciù che tutti i atri studdi.
Domenega seia, o Prescidente di Stati Unii Donald Trump, inte unna deciaraçion consegnâ pe mezo do seu scagno stampa, o l'à annonçiou che e truppe di SUA avieivan lasciou a Siria.
L'annonçio o l'é stæto fæto dòppo che o Trump o l'à avuo unna conversaçion telefònica co-o Prescidente turco Recep Tayyip Erdoğan.
A Turchia a l'avieiva ascì piggiou in custòdia i combattenti de l'ISIS stæti acciappæ che, dixe a deciaraçion, e naçioin europee an refuou de repatriâ.
Sto chì o no confirma solo che a-o manco quarche dinosouro o l'aiva e ciumme, unna teoria de za diffusa, ma o fornisce di detaggi che i fòscili pe commun no peuan, comme o cô e a forma à træ dimenscioin.
I sciensiæ dixan che e ciumme de ste bestie ean marròn castagnin de d'ato, co-o de sotta futo ò cô de caròttoa.
A descoerta a permette ascì unn'euggiâ in sce l'evoluçion de ciumme inti öxelli.
Apreuvo che e ciumme de dinosouro no gh'aveivan un cäçiggion ben sviluppou, stæto ciammou un rachis, ma gh'aveivan de atre meñe de ciumme – barbi e barbule – i reçercatoî ne deduan che o rachis o l'ea probabilmente un sviluppo de l'evoluçion ciù tardio che ste atre meñe.
A struttua de ciumme a fa accapî che no vegnivan deuviæ into xeuo, ma ciutòsto pe regolâ a tempiatua ò pe figua. I reçercatoî an propòsto che, sciben sta chì a l'é a coa de un dinosouro zoeno, l'exempio o mostre e ciumme de un grande e no i scatiggioin de un pollin.
I reçercatoî an propòsto che, sciben sta chì a l'é a coa de un dinosouro zoeno, l'exempio o mostre e ciumme de un grande e no i scatiggioin de un pollin.
Un caro bomboa ch'o l'é scciuppou da-o quartê geneâ da poliçia à Gaziantep, inta Turchia, vëi mattin o l'à ammassou doî offiçiæ de poliçia e feio ciù de vinti atre persoñe.
L'offiçio do Governatô o l'à dito che dixineuve di feii ean offiçiæ de poliçia.
A poliçia a dixe che sospettan un militante affiliou do Daesh (ISIL) pe-a responsabilitæ de l'attacco.
An descoverto che o sô o se comportava in scî mæximi prinçippi de base de atre stelle: s'é descoverto che l'attivitæ de tutte e stelle do scistema a l'é ghiâ da-a seu luminoxitæ, a seu rotaçion e nint'atro.
A luminoxitæ e a rotaçion se deuvian insemme pe determinâ o numeo Rossby de unna stella, ch'o l'é in relaçion co-o fluscio do plaxima.
Con ciù o numeo de Rossby o l'é piccin, e ciù pöco a l'é attiva a stella respetto a-e inverscioin magnetiche.
Into seu viægio, o Iwasaki o l'é finio inte sbigge de belle vòtte.
O l'é stæto arröbou da di laddri de mâ, aggivou into Tibet da un can arraggiou, o l'à schivou o maiezzo into Nepal e inte l'India o l'é stæto arrestou.
O 802.11n standard o travaggia in scê doe frequense 2.4Ghz e 5.0Ghz.
Sto fæto o ghe permette d'ëse compatibile arrieu co-i 802.11a, 802.11b e 802.11g, à condiçion che a staçion base a l'agge di aradi duali.
A lestixe de 802.11n a l'é sostançialmente ciù aspedia che quella di seu predeçessoî, con un mascimo teoretico throughput de 600Mbit/s.
O Duvall, ch'o l'é maiou con doî figgeu grendi, o no l'à lasciou unna gran imprescion in sciô Miller, che gh'an reportou l'istöia.
Quande gh'an dimandou un comento, o Miller o l'à dito: “O Mike o fa di gren descorsci inte l'ödiensa… Ea apreuvo à inandiâme e coscì no ò sentio pe davei cös'o diva.”
“Se proviemo à taggiâ e emiscioin deanidride carbònica pe unitæ de PIL de unna quantitæ scignificativa drento o 2020 respetto a-o livello do 2005” o l'à dito o Hu. 
O no l'à fissou unna giffra pe-i taggi, con dî che saian fæti in base a-a produçion econòmica da Ciña.
O Hu o l'à incoraggio I paixi in via de sviluppo “à schivâ o vegio strazetto de inquinâ avanti e nettezzâ dapeu”. 
O l'à azzonto che “no se dovieiva, tutte e mainee, domandâghe de assummise di eubbrighi che vaggan ciù in là do seu stadio de sviluppo, da seu responsabilitæ e de seu capaçitæ”.
O Iraq Study Group o l'à presentou o seu rappòrto ancheu à 12,00 GMT .
O l'avverte che Nisciun no peu garantî che unna che se segge linia d'açion inte l'Iraq à sto ponto chì a fermiâ a guæra settäia, a violensa chi cresce, o unna scuggiæla verso o caos.
O Rappòrto o se arve con un appello pe unna discuscion averta e a formaçion de un consenso inti Stati Unii in sciâ politica verso o Medio Oriente.
O Rappòrto o l'é un muggio critico in sce tòsto tutti i aspeti da presente politica de l'executivo inti confronti de l'Iraq e o ciamma un inmediou cangio de asmia.
A primma de seu 78 recommandaçioin a l'é che unna neuva iniçiativa diplomatica a dovieiva ëse piggiâ avanti a fin de st'anno chì, pe rende segui i confin de l'Iraq contra i interventi nemixi e ristabilî e relaçioin diplomatiche co-i seu vexin.
L'attuâ senatrixe e First Lady argentiña Cristina Fernandez de Kirchner a l'à annonçiou a seu candidatua prescidençiâ vëi seia à La Plata, unna çittæ à 50 chillòmetri (31 miggia) da Bonnesaire.
A sciâ Kirchner a l'à annonçiou a seu intençion de candidâse prescidente à l'Argentine Theatre, o mæximo pòsto ch'a l'aiva deuviou pe comensâ a seu campagna do 2005 pe-o Senato comme membro da delegaçion da provinsa de Bonnesaire.
A discuscion a l'é comensâ da-a lidda in sciâ speisa pe-o soccorso e a reconstruçion dòppo l'oragan Katrina, che quarche conservatô fiscâ o l'à etichettou umoristicamente comme “o New Orleans Deal do Bush”.
E critiche liberal a-o sfòrso de reconstruçion se son conçentræ in sce l'ascignaçion de contræti de reconstruçion à di presunti addetti a-i loei de Washington.
Ciù che quattro mioin de persoñe son anæte à Romma pe anâ apreuvo a-o mortöio.
O numeo de persoñe o l'ea mai tanto grande che no l'ea poscibile pe tutti avei l'açesso a-o mortöio in Ciassa San Pê.
Ben ben di schermi televixivi ean installæ inte un muggio de pòsti à Romma pe consentî a-e gente d'ammiâ a çeimònia.
Inte tante atre çittæ d'Italia e into resto do mondo, mascime inta Polònia, l'é stæto fæto de pæge collocaçioin, che son stæte viste da un gran muggio de gente.
Pe-o passou, i istòrichi an criticou e politiche do FBI pe avei focalizzou de resòrse in sce di caxi ch'ean de bon resciòrve, mascime caxi de ladroniçi de machine, con l'intento de ingrosciâ o tascio de succesci de l'agençia.
O Congresso o l'à comensou a finançiâ l'iniçiativa in sce l'oscenitæ de l'anno fiscâ 2005 e o l'à speçificou che o FBI o l'à da dedicâ 10 agenti a-a pornografia di grendi.
O Robin Uthappa o l'à fæto o pontezzo ciù erto de l'inning, 70 run inte sole 41 balle, in corpî 11 quattro e 2 sëi.
I battitoî de l'òrdine de mezo, o Sachin Tendulkar e o Rahul Dravid, se son comportæ ben e an fæto unna partnership da çento gii.
Ma, dòppo d'avei perso o wicket do capitannio, l'India a l'à fæto solo che 36 run, in perde 7 wicket pe finî l'inning.
O prescidente di SUA George W. Bush o l'é arrivou à Scingapô a mattin di 16 de novembre, in comensâ un gio de unna settemaña pe l'Asia.
O l'é stæto saluou da-o vice Primmo Ministro de Singapore Wong Kan Seng e o l'à raxonou de problemi de commerso e terroriximo co-o Primmo Ministro de Singapore Lee Hsien Loong.
Dòppo unna settemaña de perdie inte eleçioin de mezo termine, o Bush o l'à parlou inte unn'ödiensa de l'espanscion do commerso inte l'Asia.
O primmo ministro Stephen Harpe o l'à açettou de mandâ o “Clean Air Act” do governo à unna commiscion de tutti i partii pe unna revixon, avanti da seu segonda lettua, dòppo l'incontro de 25 menuti de mätesdì co-o leader do NDP Jack Layton a-o PMO.
O Layton o l'aiva ciammou de modifiche a-a leze ambientâ di conservatoî quande gh'ea l'incontro co-o premier, in domandâ unna “rescritua à reo e approfondia” da leze ambientâ do partio conservatô.
Da quande o governo fedeâ o s'é interessou pe assumme o finançiamento de l'uspiâ Mersey à Devonport, inta Tasmania, o governo do stato e quarche deputou fedeâ an criticou sto atto chì comme unna sciortia into preludio a-e eleçioin fedeæ da convocâ drento novembre.
Ma o primmo ministro John Howard o l'à dito che l'atto o l'ea solo che pe mantellezzâ e struttue de l'uspiâ da l'ëse declassæ da-o governo da Tasmania, into dâ un extra de AUD$45 mioin.
Segondo l'urtimo bollettin, e lettue do livello do mâ indican ch'o l'é stæto inzeneou un tsunami. Gh'ea stæto unna çerta attivitæ de tsunami registrâ da arente à Pago Pago e Niue.
No l'é stæto segnalou di danni ò di feii greivi à Tonga, ma a corrente elettrica a l'é mancâ pe un çerto tempo, cösa ch'a l'avieiva impedio a-e autoritæ tongañe de reçeive l'allarme tsunami emisso da-o PTWC.
Quattòrze scheue de Hawaii scituæ sovia, ò da-a vexin, a-e còste son stæte serræ pe tutto o mäcordì, con tutto che i arregòrdi seggian stæti revocæ.
O Prescidente di SUA George W. Bush o l'à dæto o benvegnuo à l'annonçio.
O portavoxe de Bush, o Gordon Johndroe, o l'à ciammou l'impegno da North Korea “o ciù gròsso scæn verso o traguardo de ottegnî a denucliarizzaçion verificabile da penisoa coreaña.”
O dexen çiclon battezzou, inta saxon di oraghen atlantichi, o çiclon subtropicâ Jerry, o s'é formou ancheu inte l'oçeano atlantico.
O National Hurricane Center (NHC) o dixe che à sto ponto i comportamenti do Jerry no menassan a tæraferma.
O corpo di geniê di SUA o l'astimma che 6 pòlliçi d'ægua porrieivan rompî i erze, stæti dannezzæ in avanti.
A nòna guardia, ch'a s'à visto inondâ àunn'ertixe de 20 pê quande gh'ea l'oragan Katrina, a-o momento a l'é inte l'ægua scin a-a çenta, da quande l'erze da arente o l'é stæto scompassou.
L'ægua a se spanteiga sovia l'erze inte unna seçion fonda 100 pê.
L'amministratô de Commons, Adam Cuerden o l'à manifestou a seu frustraçion pe-e scassatue, quande o l'à parlou à Wikinews o meise passou.
“Lê [Wales] in prattica o n'à mentio scin da-o prinçipio. Primmo, in trattâ comme se sto fæto o foïse pe de raxoin legale. Segondo, con fâ mostra de dâne a mente, scin a-a seu scassatua da l'arte.”
L'ia da communitæ a l'à portou a-i sfòrsci de oua pe trassâ unna politica in ponto contegnuo sessuâ pe-o scito ch'o l'òspita mioin de media con liçensa averta.
O travaggio fæto o l'ea sorvetutto teoretico, ma o programma o l'ea scrito pe scimolâ de osservaçioin stæte fæte da-a galascia do Sagittäio.
L'effetto che a squaddra a l'é apreuvo à studdiâ o saieiva provocou da-a fòrsa d'attraçion tra a matëia scua da galascia e a matëia scua da Stradda de Læte.
Franco comme a luña a l'exerçita un'attraçion in sciâ tæra, coscì a Via Lattea a l'exerçita unna fòrsa in sciâ galascia do Sagittäio.
I sciensiæ an posciuo concrudde che a matëia scua a condiçioña atra matëia scua da mæxima mainea che a matëia commun.
Sta teoria chì a dixe che a ciù tanta matëia scua d'in gio à unna galascia a l'é scituâ d'in gio a-a galascia inte unna meña de reuo, e a l'é fæta de muggi de partiçelle picciñe.
I servixi da televixon fan vedde do fumme gianco ch'o ne vëgne de da l'impianto.
E autoritæ locale an avvertio i rescidenti de vexinanse de stâsene à cà, asmortâ i condiçionatoî d'äia e no stâ à beive l'ægua do bronzin.
Segondo l'agençia nucliâ giapaneise, o cesio radioattivo e o iòdio son stæti identificæ inte l'impianto.
E autoritæ ne deduan che sto fæto o veu dî che di container che gh'an drento do combustibile à l'uranio into scito peuan avei de rottue e de perdie.
O Dr. Tony Moll o l'à descoverto a Extremely Drug Resistant Tuberculosis (XDR-TB) inta region sudafricaña do KwaZulu-Natal.
Inte unn'intervista, o l'à dito che a neuva variante a l'ea “ben ben à reo preoccupante e allarmante, apreuvo à l'ertiscimo tascio de mortalitæ.”
Çerti paçienti porrieivan avei contræto o micròbio à l'uspiâ, o s'appensa o Dr. Moll, e a-o manco doî ean di opeatoî sanitäi de l'uspiâ.
Tempo un anno, unna persoña infetta a peu infettâ da 10 à 15 contatti streiti.
Tutte e mainee, o perçento de XDR-TB inte tutto o groppo de gente co-a tixi o pâ ancon basso; 6.000 de tutte e 330.000 persoñe infettæ into Sudafrica inte un momento particolâ.
I doî satelliti, ciaschedun de un peiso maggiô de 1.000 libbre, e che viægiavan spedii à 17.500 migge oräie pöcassæ, an piccou l’un contra l’atro à unna distansa de 491 miggia de d'ato a-a Tæra.
I scensiæ dixan che l’esploxon provocâ da-a collixon a l’é stæta enorme.
Se çerca ancon de determinâ l’entitæ de l’impatto e e conseguense ch’o l’avià pe-a Tæra.
O Commando Strategico di Stati Unii e o Departamento de Defeisa son apreuvo à çercâ d’identificâ a poxiçion di resti.
I resultati de reçerche saian pubricæ in sce un scito misso à dispoxiçion de gente.
Un mego ch'o travaggiava a-o Children's Hospital de Pittsburgh, inta Pennsylvania, o saià accaxonou de assascinio aggravou dòppo che seu moæ a l'é stæta attrovâ mòrta inta valixea da seu machina mäcordì, dixe e autoritæ de l'Ohio.
A Dr. Malar Balasubramanian, de 29 anni, a l'é stæta attrovâ à Blue Ash, inte l'Ohio, un suburbio pöcassæ à 15 miggia à nòrd de Cincinnati, accoegâ pe-a tæra da arente a-a stradda con unna T-shirt e sottaveste inte unna condiçion à l'apparensa sotta un peson effetto de meixiñe.
A l'à adressou i agenti a-a seu Oldsmobile Intrigue neigra ch'a l'ea 500 pê ciù in là.
Lì an attrovou o còrpo da Saroja Balasubramanian, 53 anni, con sovia unna coverta de laña macciâ de sangue.
A poliçia a dixe che paiva che o còrpo o foïse stæto lì pöcassæ unna giornâ.
I primmi caxi da moutia sta saxon chì en stæti riferii a-a fin de luggio.
A moutia a l'é portâ da-i pòrchi e dapeu a passa a-i umoen traverso e sinsae.
L'ondâ a l'à sponciou o governo indian à piggiâ de mesue comme o deuvio de caccioei de pòrchi inte zöne gravemente interessæ, à distribuî miggiæa de tendie pe-e sinsae e sproinâ di pestiçidi.
Ben ben de mioin de fiale de bacciñe pe l'ençefalite son stæte ascì promisse da-o governo, ch'o l'aggiuttià à inandiâ de agençie pe-a sanitæ l'anno chi ven.
I progetti pe-e bacciñe da consegnâ a-e aree storicamente ciù interessæ st'anno ean in retardio, in caxon da farta de fondi e da bassa prioritæ relativa a-e atre moutie.
Do 1956 o Słania o l'é anæto in Sveçia, donde trei anni apreuvo o l'à comensou à travaggiâ pe-e pòste svedeixi e o l'é vegnuo à ëse o seu cappo inçisô.
O l'à produto ciù de 1.000 bolli pe-a Sveçia e atri 28 paixi.
O seu travaggio o l'é de unna qualitæ e detaggio mai tanto reconosciui che lê o l'é un di pöchi ben “nommi de famiggia” tra i filatelichi. Quarchidun o se speçializza inte l'accheugge o seu travaggio e basta.
O seu 1.000° bollo o l'ea o magnifico “Grende Açioin di Re Svedeixi” do David Klöcker Ehrenstrahl do 2000, ch'o l'é registrou into Guinness Book of World Records.
O l'ea impegnou ascì à inçidde di biggetti de banca pe un muggio de paixi, recenti exempi do seu lou comprendan i retræti di Primmi Ministri in sciô fronte di neuvi biggetti canadeixi da $5 e $100.
Dòppo a desgraçia che gh'ea accapitou, o Gibson o l'ea stæto transportou à un uspiâ, ma dòppo o l'é mòrto a-a spedia.
O guiddatô do camio, ch'o l'aiva 64 anni, o no l'ea stæto feio into scontro.
O veicolo mæximo o l'ea stæto portou via da-a scena de l'açidente, pöcassæ à 12,00 oe GMT da mæxima giornâ.
Unna persoña, chi travaggiava inte un garaxe da arente à donde l'é intravegnuo l'açidente, a l'à dito: “Gh'ea di figgeu che aspëtava de traversâ a stradda e tutti bæavan e criavan.”
Son camminæ tutti via da donde l'açidente o l'ea intravegnuo.
Atri obiettivi in sce l'agenda à Bali comprendan sarvâ e foeste ch'arresta into mondo e scompartî e tecnologie pe aggiuttâ e naçioin in via de sviluppo à cresce inte de mainee che inquiñe ciù pöco.
E N.U. spean ascì de finalizzâ un fondo pe aggiuttâ i paixi interessæ da-o rescädamento globâ à tegnî testa a-i impatti.
I dinæ porrieivan anâ à de case à preuva de inondaçion, unna megio organizzaçion de l'ægua e diverscificaçion de cortivaçioin.
A Fluke a l'à scrito che i sfòrsci de quarchidun de impedî a-e dònne de descorrî da sanitæ de dònne ean sensa successo.
A l'é vegnua à sta concruxon in caxon da gran quantitæ de comenti poxitivi e incoraggimenti che gh'à mandou de persoñe, segge mascci che fumelle, che inscistivan comme a meixiña da contraçeçion a segge da tegnî pe unna neçescitæ mega.
Quande a badaluffa a l'é finia, dòppo che i feii son stæti portæ à l'uspiâ, pöcassæ 40 di atri òspiti restanti son arrestæ into cortî e se refuavan de anâ torna inte seu çelle.
E negoçiatoî an çercou à dâ recatto a-a scituaçion, ma e domande di prexonê no ean ciæe.
Tra e 10,00-11:00 oe poidisnâ MDT, da-i òspiti l'é stæto appissou un inçendio into cortî.
Fito, i agenti accopaggiæ con attressatua da sollevo, son intræ into cortî e an misso a-e streite i òspiti con do gazzo lagrimògeno.
In sciâ fin, e squaddre di pompê an asmortou o feugo verso e 11,35 de poidisnâ.
Dòppo che a diga a l'é stæta tiâ sciù do 1963, e derluie saxonæ che spantegavan fonduaggia traverso o sciumme son stæte fermæ.
Sta fonduaggia chì a vegniva ben pe creâ de strisce d'æña e ciazze, che servivan da habitat a-a vitta sarvæga.
Comme resultato, doe speçie de pesci se son estinte e doe atre son vegnue à peigo, compreiso o ghiggion co-o zembo.
Ascì ben che o livello de l'ægua o montià solo che pöchi pê dòppo a derluia, e autoritæ spean ch'o saià basta pe restörâ à valle e strisce d'æña fruste.
No l'ea sciortio nisciun allarme tsunami, e segondo l'agençia geofixica de Giakarta, no sciortià nisciun allarme tsunami, apreuvo che a scòssa a no passava a magnitudo de 6.5 neçessäi.
Con tutto che no gh'ea menassa de tsunami, i rescidenti son anæti in panico e an comensou à lasciâ i seu dafæ e e seu case.
Sciben che a Winfrey a l'ea piña de lagrime into seu addio, a l'à reiso ciæo a-i seu fan ch'a saieiva tornâ.
“Sto chì o no saià un areveise. Sto chì o l'é un serrâ un capitolo e l'avertua de un neuvo.”
I resultati finæ de eleçioin prescidençiæ e parlamentæ namibiañe an indicou che o prescidente in sciortia, Hifikepunye Pohamba, o l'é torna stæto elezuo con un largo margine.
O partio de governo, o South West Africa People's Organisation (SWAPO), o l'à mantegnuo ascì a maggioansa inte eleçioin parlamentæ.
E truppe afgañe e da coaliçion son anæte inte l'area pe mette in seguessa o scito e l'aviaçion de l'atra coaliçion a l'é stæta mandâ à ascistîle.
L'açidente o l'é intravegnuo in erto, in sce un terren de montagna, e se credde ch'o segge stæto o resultato de feugo nemigo.
I sfòrsci pe çercâ o scito de l'açidente an incontrou tempo brutto e tæra rudega.
L'ascistensa mega Mangola, Medecines Sans Frontieres e l'Organizzaçion Mondiale da Sanitæ dixan ch'a l'é a pezo ondâ stæta registrâ into paise.
O portavoxe de Medecines Sans Frontiere Richard Veerman o l'à dito: “L'Angola a tëgne testa a-a seu pezo ondâ de sempre e a scituaçion a l'arresta ben ben gramma inte l'Angola,” o l'à dito.
I zeughi en comensæ à 10 oe da mattin con un tempo mäveggioso e, à parte pe dötræ stisse cheite pe quarche menuto verso a meitæ da mattinâ, a l’é stæta unna giornâ perfetta pe-o rugby inta sette.
A squaddra do Sud Africa, testa de serie into torneo, a l’à comensou co-o pê giusto con unna bella vittöia de 26 à 0 contra a Zambia, ch’a l’ea a testa de serie numero 5.
Sciben che in scê primme a paiva assæ arruzzenia inta partia contra e sò seu meridionali, a squaddra do Sud Africa a l’à megioou a seu prestaçion da maniman che o torneo o l’anava avanti.
A difeisa disciplinâ, e boñe capaçitæ de movimento e o zeugo de squaddra milia an misso in luxe i zugoei; l’ea ciæo che i vëi avversäi da batte ean liatri.
E autoritæ do Museo Anne Frank da çittæ de Amsterdam diciaran che l'erboo o l'é infettou da un fonzo e o rappresenta un reisego pe-a sanitæ pubrica, comme suppoñan ch'o segge inte l'imminente peigo de cazze.
L'ea stæto preventivou de taggiâlo a-a zeuggia, ma o l'é stæto sarvou da unna deçixon d'emergensa do tribunâ.
Tutte e intræ de tañe, che son ciammæ “E sette seu”, son a-o manco da 100 à 250 metri (da 328 à 820 pê) de diametro.
De imagine infrarosse fan vedde che e variaçioin de tempiatua tra o giorno e a neutte mostran che son, con probabilitæ, de barme.
Son ciù freide che a superfiçie à l'in gio de giorno e ciù cade de neutte. 
“O seu comportamento termico o no l'é coscì continuo comme e grende barme in sciâ Tæra, che de spesso mantëgnan unna tempiatua doçemente constante, ma o l'é conscistente con sti pertuxi fondi into seu,” o l'à dito o Glen Cushing da squaddra astrogiològica do United States Geological Survey (USGS) e da Northern Arizona University scituâ à Flagstaff, Arizona.
In Fransa, votâ a l'é pe tradiçion unn'espeiensa à bassa tecnologia: i elettoî se isoan inte unna gabiña, mettan inte unna busta un feuggio de papê pre-stampou ch'o l'indica o candidou ch'an çernuo.
Dòppo che i addetti an verificou l'identitæ do votante, o votante o caccia a busta inte l'urna e o firma o ròllo de voto.
A leze elettorale franseise a codifica ciutòsto streitamente i proçedimenti.
Da-o 1988, e urne devan ëse trasnaparenti, tanto che i votanti e i osservatoî pòssan testimoniâ che a-o comenso do voto no gh'é de buste drento e che no vëgne azzonto de buste, feua che quelle di votanti debitamente contæ e autorizzæ.
I candidæ peuan mandâ di rappresentanti à ascistî à ògni parte do proçesso. A-a seia, i voti vëgnan contæ da di volontäi sotta unn'attenta supervixon, con seguî de speçifiche proçedue.
O PC ASUS Eee, in avanti stæto allansou inte tutto o mondo pe de raxoin de economia e fonçionalitæ, o l'é vegnuo à ëse un argomento cado into 2007 Taipei IT Month.
Ma o mercou di consummatoî do computer laptop o saieiva radicalmente variou e cangiou, dòppo che o ASUS o l'ea stæto premmiou into Taiwan Sustainable Award da l'executivo Yuan da Repubrica de Ciña do 2007.
O scito web da staçion o descrive o spettacolo comme “un tiatro radio de vegia scheua con un neuvo e esagerou spin geek!” 
I primmi tempi, o spettacolo o l'ea presente solo che in sciô scito da web radio de longa dæta TogNet Radio, un scito incentrou in sciâ talk radio.
A-a fin do 2015, TogiNet o l'à fissou AstroNet Radio comme staçion suscidiäia.
A-o prinçipio o spettacolo o presentava di attoî dilettanti do Texas de levante.
Segondo quante reportou, di sacchezzi in sa e in la an continuou pe tutta a neutte, apreuvo che e fòrse de l'ordine no ean presente inte stradde de Bishkek.
Bishkek a vegniva descrita da un osservatô comme stæta affondâ inte un stato de anarchia, con de bande de gente che sarçivan e stradde e sacchezzavan e butteghe de merçe de consummo. 
Un muggio de rescidenti à Bishkek s'allamentavan di manifestanti do sudde pe-a farta de leze.
O South Africa o l'à sobaccou i All Blacks (New Zealand) inte unna partia do Tri Nations de rugby a-o Royal Bafokeng Stadium de Rustenburg, South Africa.
O pontezzo finâ o l'é stæto unna vittöia de un ponto, 21 à 20, con mette fin a-a serie de 15 partie di All Blacks.
Pe-i Springboks, a l'é finia unna serie de çinque partie perse.
A l'é stæta l'urtima partia pe-i All Blacks, ch'aivan za guägno o trofeo doe settemañe avanti.
L'urtima partia da serie a se tegnià a-o Ellis Park de Johannesburg a settemaña ch’a ven, quande i Springboks zughian con l'Australia.
Un moderou teramòtto o l'à scrollou o Montana de l'òvest, lunesdì à 10:08 depoidisnâ.
No l'é stæto reçevuo da-o United States Geological Survey (USGS) e da-o seu National Earthquake Information Center nisciun rappòrto inmediou in scî danni.
L'epiçentro do teramòtto o l'ea à pöcassæ 20 km (15 miggia) à nòrd-nordest de Dillon, e pöcassæ 65 km (40 miggia) à sud de Butte.
L'é stæto confirmou che o çeppo d'influensa aviäia, mortâ pe-i òmmi, H5N1, o l'à infettou unn'ania sarvæga mòrta, stæta attrovâ lunesdì inte unna smeuggia da-a vexin à Lion, inte l'est da Fransa.
A Fransa à l'é o settimo paise de l'Union Europea à patî pe sto virus; vëgnan apreuvo l'Austria, a Germania, a Slovenia, a Bulgaria, a Grecia e l'Italia.
Di caxi sospetti de H5N1 inta Croaçia e a Danimarca no son stæti confirmæ.
O Chambers o l'à fæto causa a-o Segnô pe “a mòrte spantegâ, a destruçion e o terrô de mioin e mioin de abitatoî da Tæra.” 
O Chambers, un agnòstico, o sostëgne che a seu causa a l'é “veua” e che “Chi se segge o peu fâ causa à chi se segge.”
L'Istöia presentâ inte l'òpera franseise, do Camille Saint-Saens, a l'é quella de un artista “che a seu vitta a l'é dettâ da l'amô pe-e dròghe e pe-o Giapan.” 
De conseguensa, i artisti fumman di spinelli de cannabis in sciô parco, e o tiatro mæximo o l'incoraggisce o pubrico à parteçipâ.
O passou prescidente do parlamento Newt Gingrich, o governatô do Texas Rick Perry, e a congrescista Michele Bachmann en finii a-o quarto, quinto e sesto pòsto, respettivamente.
Stæti arrivæ i resultati, o Gingrich o l'à lödou o Santorum, ma o l'à avuo de poule due pe-o Romney, à nomme do quæ l'ea stæto transmisso inte l'Iowa unna campagna de pubbriçitæ negativa contra o Gingrich.
O Perry o l'à dito che o vorrieiva “tornâ into Texas pe valutâ i resultati do caucus de staseia, stabilî se gh'é un sentê davanti à mi inte sta corsa”, ma ciù tardi o l'à dito ch'o voeiva arrestâ inta corsa e gaezzâ a-e primmäie do South Carolina di 21 de zenâ.
O Bachmann, ch'o l'aiva guägno o Ames Straw Poll d'agosto, o l'à deçiso de ciantâ lì a seu campagna.
O fotografo o l'é stæto portou a-o Ronald Reagan UCLA Medical Center, dond'o l'é mòrto ciù tardi.
Vëgne reportou ch'o l'aiva 20 anni. Inte unna diciaraçion, o Bieber o l'à dito: “Ascì ben che n'ea presente, nì direttamente mescciou con sto tragico açidente, i mæ penscëi e preghee son co-a famiggia da vittima.”
O scito web de intrattegnimento e notiçie TMZ o suppoñe che o fotògrafo o l'agge fermou o seu veicolo da l'atra banda do Sepulveda Boulevard e o l'agge provou à piggiâ de fòto do blòcco da poliçia, avanti de traversâ a stradda e o l'agge continuou, tanto da constrenze l'agente de poliçia da California Highway Patrol ch'o dirizzeiva o trafego à ordenâghe d'anâ in derê, pe doe vòtte.
Segondo a poliçia, l'autista do veicolo ch'o l'à investio o fotògrafo l'é diffiçile ch'o vagghe incontra à de conseguense penale.
Con solo che dixeutto medagge disponibili inte un giorno, un òerto numeo de paixi no son arriescii à fâ o pòdio de medagge.
Tra sti chì gh'é i Paixi Basci, co-a Anna Jochemsen che vëi a l'é arrivâ nòna inta classe feminiña in pê do Super-G, e a Finlandia co-a Katja Saarinen ch'a l'é arrivâ dexima into mæximo evento.
O Mitchell Gourley de l'Australia o l'é arrivou unzen into Super-G mascolin d'in pê. O concorrente ceco Oldrich Jelinek o l'é arrivou sezzen into Super-G mascolin da assettæ.
O mescican Arly Velasquez o l'é arrivou chinzen into Super-G mascolin da assettæ. O neozelandeise Adam Hall o l'é arrivou nòno into Super-G mascolin d'in pê.finished ninth in the men's standing Super-G.
O sciatô polacco impedio vixivamente Maciej Krezel e a guidda Anna Ogarzynska son arrivæ trezzen into Super-G. O sudcorean Jong Seork Park o l'é arrivou vintiquattren into Super-G mascolin.
Inte sti giorni se dâ a corpa a-e fòrse de paxe de Naçioin Unie, stæte arrivæ à Haiti dòppo o terramòtto do 2010, pe-a diffuxon da moutia ch’a l’à avuo comenso vexin à l’accampamento de mæxime truppe.
Segondo e inchieste, a rumenta de l’accampamento de Naçioin Unie a no l’é stæta desinfettâ correttamente; de conseguensa saiæ introu di bacilli into sciumme Artibonite, un di ciù grendi d’Haiti.
Primma de l’arrivo de truppe, l’ea da l’Euttoçento che à Haiti no gh’ea di problemi ligæ a-o mòrbo.
L’Istituto d’Haiti pe-a Giustiçia e a Democraçia o l’à mensunou di studdi independenti che daieivan pe bon o fæto che a moutia a segge stæta portâ, sensa intençion, da un battaggion de fòrse de paxe de Naçioin Unie.
Danielle Lantagne, unn’esperta de Naçioin Unie in sciô mòrbo che l’é apreuvo à spantegâse, a l’à deciarou che con tutta probabilitæ a diffuxon da moutia a l’é stæta provocâ da-e fòrse de paxe.
O Hamilton o l'à confirmou che o Howard University Hospital o l'à ammisso o paçiente inte condiçioin stabile.
O paçiente o l'ea stæto inta Nigeria, donde s'é verificou quarche caxo de virus Ebola.
L'uspiâ o l'é anæto apreuvo a-o protocòllo pe-o contròllo de l'infeçion, compreiso separâ o paçiente da-i atri pe prevegnî a poscibile infeçioin di atri.
Avanti The Simpsons, o Simon o l'aiva travaggiou à ben ben de spettacoli, con diversci incarreghi.
Di anni 1980, o l'aiva travaggiou à di spettacoli comme Taxi, Cheers, e o The Tracy Ullman Show.
Do 1989 o l'aiva aggiuttou à creâ The Simpsons co-o Brooks e o Groening, e o l'ea responsabile de l'assonçion do primmo team de autoî do show.
Con tutto ch'o l'aiva lasciou o show do 1993, o mantegniva o titolo de produttô executivo, e o continuava reçevendo dexe mioin de dòllai de driti d'autô tutte e saxoin.
In avanti, l'agençia de stampa cineise Xinhua a reportava che un aereo o l'ea stæto attaccou.
Ciù tardi i rappòrti divan che l'aereo o l'aiva reçevuo a menassa de unna bomboa, e o l'ea stæto derottou in Afghanistan, con atterrâ à Kandahar.
I primmi rappòrti dixan che l'aereo o l'ea stæto derottou in derê in Afghanistan, dòppo che gh'ea stæto denegou un atterraggio d'emergensa à Ürümqi.
I açidenti de l'äia son frequenti inte l'Iran, ch'o l'à unna flòtta vegia e mâ tegnua, segge pe opeaçioin çivile che militare.
E sançioin internaçionæ an vosciuo dî che unna neuva aviaçion a no peu ëse aquixia.
A-i primmi de sta settemaña, l'açidente de un elicòttero da poliçia o l'à ammassou træ persoñe e feio atre træ.
O meise passou, l'Iran o l'à visto o seu pezo desastro aereo da anni, quande un aereo de linia diretto inte l'Ermenia o l'é anæto à piccâ, con ammassâ i 168 à bòrdo.
O mæximo meise o l'à visto un atro aereo de linia ch'o l'à invaso unna pista à Mashhad e piccâ inte unna miagia, con ammassâ dïsette persoñe.
I Aerosmith an scassou i conçerti che restava into seu tour.
A rock band a doveiva anâ in tour inti Stati Unii e o Canada scin a-i 16 de settembre.
An scassou o tour apreuvo che o cantante leader Steven Tyler o l'é arrestou feio, dòppo ch'o l'é cheito d'in scena tanto ch'o s'exibiva a-i 5 d'agosto.
O Murray o l'à perso o primmo set inte un tie break apreuvo che tutti doî n'an guagno un e tutti doî an servio into set.
O Del Potro o l'aiva o primmo avvantaggio into segondo set, ma anche pe sto chì gh'é vosciuo un tie break dòppo ëse arrivæ a-o 6-6.
O Potro o l'à avuo de cue a-a spalla, à sto ponto, ma o l'à dovuo tornâ a-o zeugo.
O programma o l'é comensou à 8,30 de poidisnâ, oa locale (15.00 UTC).
Di avvoxæ cantanti de tutto o paise an presentou di bhajans, ò cansoin divoçionæ, a-i pê de Shri Shyam.
O cantante Sanju Sharma o l'à comensou a seiaña, con apreuvo o Shankar Choudhary. esentou o chhappan bhog bhajan bravo pægio. O cantante, Raju Khandelwal o l'accompagnava.
Aloa, o Lakkha Singh o l'à piggiou o commando in cantâ i bhajans.
108 coverti de Chhappan Bhog (inte l'indoiximo, 56 despægi qualitæ de mangiâ, comme dosci, fruta, noxe, coppette etc. che vëgnan exibie a-a divinitæ) son stæte servie a-o Baba Shyam.
O Lakkha Singh o l'à presentou o chhappan bhog bhajan bravo pægio. O cantante Raju Khandelwal o l'accompagnava.
A-a presentaçion do Tokyo Game Show de zeuggia, o prescidente de Nintendo, Satoru Iwata, o l'à revellou o design do controller da neuva console Nintendo Revolution da compagnia.
Stante ch'o s'assomeggia à un telecommando televixivo, o controller o deuvia doî sensoî stæti missi da arente a-a televixon de l'utente pe triangolâ a seu poxiçion into spaçio tridimenscionâ.
Sta cösa a consentià a-i zugoei de controllâ açioin e movementi inti vidiozeughi, con mesciâ o dispoxitivo inte l'äia.
O Giancarlo Fisichella o l'à perso o contròllo da seu machina e o l'à finio a corsa subito dòppo a partensa.
O seu compagno de squaddra Fernando Alonso o l'ea in testa pe-a ciù tanta parte da gaa, ma o l'é finia de drito dòppo o seu pit-stop, podama in caxon de unna reua davanti drita, stæta mâ infiâ.
O Michael Schumacher o l'à finio a seu corsa no guæi dòppo o Alonso, apreuvo a-i danni de sospenscioin inti tanti scontri durante a gaa.
“A l'é bella ben e a canta fiña ciutòsto ben” o l'à dito, segondo unna transcriçion da conferensa stampa.
Me son commòsso tutte e vòtte che emmo fæto unna preuva in sce sta cösa, da-o fondo do cheu.
Into gio de 3 menuti da-o lanso, unna fotocamia de bòrdo a l'à fæto vedde un muggio de tòcchi de scciumma isoante che scappavan feua da-a tanica do propellente.
Tutte e mainee, no aveivan pensou d'avei provocou di danni a-o shuttle.
O cappo do programma shuttle da NASA N. Wayne Hale Jr. o l'à dito che a scciumma a l'ea cheita “dòppo o tempo che se ne preoccupavimo.”
Dòppo çinque menuti da-o comenso de l'exibiçion, se mette à sciusciâ o vento, pöcassæ un menuto apreuvo, o vento o l'arriva a-i 70km/h… dapeu vëgne l'ægua, ma mai tanto fòrte e mai tanto grande ch'a te scciaffezza a pelle comme un agoggia, dapeu a gragneua a cazze da-o çê, a gente à ven piggiâ da-o panico e a cria e se coran adòsso un in sce l'atro.
Ò perso mæ seu e a seu amiga e in sciâ mæ stradda gh'ea doî desabili in sciâ carrega à roette, da gente chi ghe sätava sovia e a î sponciava,” o l'à dito o Armando Versace.
A NHK a l'à refeio ascì che a çentrâ nucleare de Kashiwazaki Kariwa inta prefettua de Niigata a fonçionava inta normalitæ.
A Hokuriku Electric Power Co. a l'à refeio che o teramòtto o no l'à avuo de effetti e che i reattoî numeo 1 e 2 da seu çentrâ nucleare de Shika son stæti asmortæ.
Vëgne refeio che pöcassæ 9400 case inta region son sens'ægua e pöcassæ 100 sensa corrente.
Çerte stradde son stæte dannezzæ, o servixo ferroviäio o l'é stæto interrompio inte aree corpie e l'ariopòrto de Noto inta prefettua de Ishikawa o l'arresta serrou.
Unna bomboa a l'é scciuppâ feua de l'offiçio do governatô geneâ.
Træ atre bomboe son scciuppæ da-a vexin à di edifiçi governativi into spaçio de doe oe.
Çerte voxe mettan o pedaggio offiçiâ di mòrti à eutto, e di rappòrti offiçiæ confirman che ciù de 30 en stæti feii; ma i numei definitivi no son ancon conosciui.
Segge acido cianurico che a melamiña son stæti attrovæ inti campioin de oeña di animæ, che son mòrti apreuvo d'avei consummou do çibbo pe animæ contaminou.
I doî componenti reagiscian un con l'atro e forman di crestalli che peuan bloccâ a fonçion escretöia, an dito i reçercatoî de l'universcitæ.
I reçercatoî an osservou i crestalli, stæti formæ inte l'oeña de gatto pe l'azzonta de melamiña e açido cianurico.
A compoxiçion de sti crestalli chì a l'é pægia de quelle stæte attrovæ inte l'oeña di animæ, quande vëgnan confrontæ co-o spettroscòpio à infrarosci (FTIR).
No so se ve ne sei addæti, ma e ciù tante de merçe de l'America do mezo vëgnan inte sto paise chì sensa pagâ de daçio.
Escì l'ottanta in sce çento de nòstre mercançie son stæte tasciæ con di daçi inti paixi de l'America centrale. Ve trattemmo.
Sta cösa no me paiva ch'a l'æse senso; de seguo a no l'ea giusta.
Tutto quello che diggo a-e gente l'é che viatri ne trattæ comme niatri ve trattemmo.
O governatô da California Arnold Schwarzenegger o l'à firmou un decretto ch'o mette a-o bando a vendia ò o noezo de videozeughi violenti a-i minoî.
O decretto o prevedde che i video zeughi violenti, stæti vendui into stato da California, seggian segnalæ da un adexivo co-a scrita “18” e o rende a seu vendia à un minô da punî con unna murta de $1000 pe ògni trasgrescion.
O direttô da pubrica accusaçion, Kier Starmer QC, o l'à dæto unna diciaraçion stamattin ch'annonçiava l'accusaçion segge do Huhne che do Pryce.
O Huhne o s'é dimisso e o saià sostituio into governo da-o Ed Davey MP. O Norman Lamb MP o se pensa ch'o piggià o ministëio pe-i Dafæ e o Travaggio. O Davey o l' é sensa incarrego.
O Huhne e o Pryce son scriti à comparî davanti a-a Westminster Magistrates Court a-i 16 de frevâ.
I mòrti ean o Nicholas Alden, de 25 anni, e o Zachary Cuddeback, de 21. O Cuddeback o l'ea o guiddatô.
O Edgar Veguilla o l'à avuo de feie à un brasso e a-a mascella, tanto che o Kristoffer Schneider o l'à beseugno da chirurgia reconstruttiva pe-a seu faccia.
L'arma do Uka a l'à fallio tanto ch'a l'ea pontâ a-a testa de un quinto òmmo. O Schneider o l'à de longo di doî, orbixe à un euggio, unna seçion mancante do crannio e unna caa riconstruia de titanio.
O Schneider o l'à testimoniou via videolink da unna base USAF inta seu patria.
In ciù de l'evento de mäcordì, a Carpanedo a l'à parteçipou à doe gae individuale a-i campionati.
O primmo o l'é stæto o slalom, donde a s'à guagno un Did Not Finish inta seu primma manche. 36 di 116 concorrenti an avuo o mæximo resultato inte quella gaa.
L'atra seu gaa, o slalom gigante, a l'à vista finî a-o dexen pòsto into gruppo da assettâ feminin con un tempo combinou de 4:41.30, 2:11.60 menuti ciù lento da primma clascificâ, l'austriaca Claudia Loesch, e 1:09.02 menuti ciù lento da nòna clascificâ, l'ongareise Gyöngyi Dani.
Quattro sciatoe into gruppo da sescion feminin no son arriescie à finî e seu corse, e 45 di 117 sciatoî totali into slalom gigante no son arriescii à clascificâse inta gaa.
O poliçia do Madhya Pradesh a l'à recuperou o portatile e o telefonin stæti arröbæ.
O vice inspettô generale D K Arya o l'à dito: “emmo arrestou çinque persoñe ch'an violentou a dònna svissea e recuperou o seu telefonin e o seu portatile.”. 
I imputæ se ciamman Baba Kanjar, Bhutha Kanjar, Rampro Kanjar, Gaza Kanjar e Vishnu Kanjar.
O sovrintendente de Poliçia Chandra Shekhar Solanki o l'à dito che i imputæ son apparsci davanti a-a corte co-e facce coverte.
Con tutto che træ persoñe ean drento casa, quande a machina a gh'à piccou contra, nisciun de lô o s'é fæto mâ.
Tutte e mainee, o guiddatô o l'à patio de greive feie a-a testa.
A stradda donde l'é intravegnuo l'açidente a l'é stæta temporaneamente serrâ, tanto che i servixi d'emergensa liberavan o guiddatô da l'Audi rossa TT.
A-o prinçipio o l'ea stæto portou a-o James Paget Hospital à Great Yarmouth.
Ciù tardi o l'é stæto misso torna a-o Addenbrooke's Hospital à Cambridge.
A Adekoya a l'é da aloa inta Corte do Sceriffo de Edimburgo con l'accusaçion d'avei ammassou seu figgio.
A l'é in custòdia inte l'atteisa de l'incriminaçion e do debâ, ma che se segge preuva testimoniale a porrieiva ëse contaminâ, apreuvo che a seu imagine a l'é pubricâ donde se segge.
Sta ch' a l'é unna prattica commun da-e atre bande into Regno Unio, ma a giustiçia scosseise a fonçioña differente e i tribunæ an consciderou a pubricaçion de fòto comme potençialmente pregiudiçieive.
A professoressa Pamela Ferguson de l'Universcitæ de Dundee a l'osserva che “i giornalisti pâ che cammiñan in sce unna linia peigosa se pubrican de fòto ecc. de sospetti”.
O Crown Office, ch'o l'é responsabile de açioin penale, o l'à indicou a-i giornalisti che non saian fæti di atri commenti a-o manco scin à l'incriminaçion.
O documento, segondo a fuga de notiçie, o se referiâ a-a disputa in scî confin, che a Palestiña a veu ch'o se base in scî confin avanti a guæra do 1967 into Levante.
Atri argomenti stæti trattæ comprendan o futuo stato de Gerusalemme, ch'o l'é sacro pe tutte e doe naçioin, e a costion da Vallâ do Giordan.
Isræle o domanda unna presensa militare continua inta vallâ pe dex’anni apreuvo a firma de un accòrdio, tanto che l’AP a l’açetta de lasciâ sta presensa solo che pe çinque anni.
I tiatoî inta preuva de desinfestaçion supplementare doveivan ëse streitamente sorveggiæ da-i ranger, tanto che a preuva a vegniva monitorâ e a seu efficacia valutâ.
Inte unna conlaboraçion tra a NPWS e a Sporting Shooters Association of Australia (NSW) Inc. l'é stæto reclutou di volontäi qualificæ, inte l'ambito do programma de caccia da Sporting Shooters Association.
Segondo o Mick O'Flynn, o direttô in carrega do Park Conservation and Heritage do NPWS, i quattro tiatoî seleçionæ pe-a primma opeaçion de tio an reçevuo unn'instruçion completa de seguessa e formaçion.
O Martelly o l'à zuou vëi inte un neuvo conseggio elettorale provvisöio (CEP) de neuve membri.
O l'é o primmo CEP do Martelly inte quattr'anni.
O meise passou unna commiscion prescidençiale a l'à arrecommandou e dimiscioin do precedente CEP comme parte de un pacchetto de mesue pe portâ o paise verso de neuve eleçioin.
A commiscion a l'é stæta a respòsta do Martelly a-e diffuse proteste anti-regimme, stæ comensæ inte l'ottobre.
E proteste, de vòtte violente, son stæ descadenæ da-o mancou svolzimento de eleçioin, quarchiduña dovua da-o 2011.
L'é stæto segnalou pöcassæ 60 caxi de surrescadamento de iPod guasti, ch'an provocou un totale de sëi inçendi e an lasciou quattro persoñe con de ustioin lege.
O ministro giapponeise de l'Economia, do Commercio e de l'Industria (METI) o l'à dito d'ëse stæto avvertio de 27 açidenti relativi à l'instrumento.
A settemaña passâ, a METI a l'à annonçiou che a Apple a l'à informou de 34 açidenti da surrescadamento in ciù, che a soçietæ a î à ciammæ “no seri”. 
O ministro o l'à respòsto con ciammâ o retardio do rappòrto da Apple “davei reproveive”.
O terramòtto o l’à corpio Mariana à 07:19 h, oa do pòsto (09:19 h segondo o fuso oräio GMT da giornâ de venardì).
L’offiçio pe-a gestion de emergense inte Mariañe do nòrd o l’à affermou che inte quello stato no l’é stæto segnallou nisciuña emergensa.
Anche o Çentro d’Attençion pe-i Tsunami into Paçifico o l’à dito che no gh’ea reisego de tsunami.
Un poliçiòtto filippin oua no ciù in servixo o l’à tegnuo in ostaggio di turisti d’Hong Kong dòppo avei piggiou o contròllo do seu autobo à Manila, a capitale de Filippiñe.
Ronaldo Mendoza o l’à tiou contra di turisti co-o seu scceuppo M16.
Varri ostaggi en stæti sarvæ e, pe oua, sëi a-o manco en stæti dæti pe mòrti.
Sëi di ostaggi, tra de liatri i figgeu e un ançian, en stæti missi in libertæ in antiçipo, coscì comme i fotògrafi filippin.
Ciù tardi i fotògrafi an piggiou o pòsto de unna scignoa ançiaña ch’a l’aiva da anâ a-o bagno. Mendoza o l’é stæto abbattuo con de arme da feugo.
O Liggins o l'é anæto apreuvo a-e orme de seu poæ e o l'à comensou a seu carrea in meixiña.
O l'à studdiou ostetricia e o l'à comensou à travaggiâ a-o Auckland's National Women's Hospital do 1959.
Tanto ch'o travaggiava inte l'uspiâ, o Liggins o l'à comensou à studiâ o travaggio di prematui, into seu tempo libero.
A seu reçerca a fava vedde che, se vegniva somministrou un ormon, sto chì o l'accelerava a maturaçion respiratöia fetale do figgeu.
A Xinhua a riferisce che i investigatoî do governo an recuperou doe registratoî de xeuo “scatoe neigre” a-o mäcordì.
I compagni wrestlers ascì an reiso omaggio à Luna.
O Tommy Dreamer o l'à dito: “a Luna a l'ea a primma regiña de l'estremmo. O mæ primmo manager. A Luna a l'é anæta via inta neutte de doe luñe. Bella e unica pròpio comme lê. Unna dònna fòrte.” 
O Dustin “Goldust” Runnels o l'à commentou che “a Luna a l'ea strannia comme mi… fòscia mai ciù… voeighe ben e perdila… sperabilmente a l'é inte un pòsto megio.”
In scê 1.400 persoñe stæte interrogæ avanti e eleçioin federale do 2010, quelle che se oppoñan à che l'Australia a vëgne a ëse unna repubrica son cresciue de l'8 in sce çento da-o 2008.
O primmo ministro ad interim Julia Gillard a l'à affermou durante a campagna de eleçioin federale do 2010 ch'a se creddeiva che l'Australia a dovesse vegnî à ëse unna repubrica a-a fin do regno da regiña Elisabetta II.
O 34 in sce çento de quelli into sondaggio condividdan sta opinion, e veuan che a Regiña Elisabetta II a segge l'urtimo monarca de l'Australia.
A-i estremmi do sondaggio, o 29 in sce çento de quelli intervistæ o se credde che l'Australia a dovieiva vegnî unna repubrica o ciù fito che se peu, tanto che o 31 in sce çento o se pensa che l'Australia a no dovieiva mai vegnî unna repubrica.
O medaggista d'öo olimpico o doveiva nuâ inti 100m e 200m stile libeo e inte trei relays a-i zeughi do Commonwealth, ma in caxon di seu problemi a seu forma a l'é stæta in dubbio.
O no l'à posciuo piggiâ e meixiñe ch'o l'aiva de beseugno pe superâ a seu moutia, apreuvo che son stæte proibie da-i zeughi.
O Curtis Cooper, matematico e professô da sciensa do computer à l'Universcitæ do Central Missouri, o l'à descoverto o ciù grande numeo primmo conosciuo a-a dæta di 25 de zenâ.
Ben ben de persoñe an verificou a descoverta con deuviâ diversci hardware e software da-o prinçipio de frevâ e o l'é stæto annonçiou a-o mätesdì.
E comete peuan fòscia ëse stæte unna fonte de l'ægua. Stæta arrivâ in sciâ tæra insemme co-a matëia organica ch'a peu formâ proteiñe e sostegnî a vitta.
I sciensiæ speran de capî comme se forma i planeti, soviatutto comme s'é formou a Tæra, da quande e comete an piccou drento a-a Tæra antigamente.
O Cuomo, 53 anni, o l'à comensou o seu governatorato a-o prinçipio de st'anno e o meise passou o l'à firmou unna leze chi legalizza o maiezzo tra persoñe do mæximo sesso.
O l'à definio e voxe comme “di ciæti e de scemmaie politiche”. 
Se ipotizza ch'o se candide a-a prescidensa do 2016.
NextGen o l'é un scistema che a FAA a sostëgne ch'o permettieiva a-i aeri de xeuâ in sce de rotte ciù curte e d'avansâ mioin de galloin de carburante tutti i anni e de redue e emiscioin de carbònio.
O deuvia a tecnologia satellitare in contrapoxiçion a-a vegia tecnologia basâ in scî radar de tæra pe permette a-i controlloî do trafego aerio de localizzâ i aeri con ciù tanta preçixon e dâ a-i pilòtti de informaçioin ciù accuræ.
Nisciun transpòrto in de ciù o l'é stæto misso in atto e i treni overground no se fermian à Wembley, e o parchezzo e o park-and-ride no son disponibili à tæra.
I timoî pe-a farta de transpòrti an sollevou a poscibilitæ che se segge costreiti à zugâ a partia à pòrte serræ, sensa i sostegnitoî da squaddra.
Un studdio, stæto pubricou zeuggia in sciâ revista Science, o l'à referio in sciâ formaçion de unna neuva specie de öxelli in scê isoe Galapagos ecuadoriañe.
I reçercatoî de l'Universcitæ de Princeton inti Stati Unii e de l'Universcitæ de Uppsala inta Sveçia an referio che a neuva specie a s'é evolua inte sole doe geneaçioin, mæximo se se creddeiva che pe sto proçesso ghe voesse ben ben ciù de tempo, in caxon da reproduçion tra un frenguello de Darwin endemico, Geospiza fortes, e o frenguello cactus immigrou, Geospiza conirostris.
L'öo o peu ëse travaggiou inte tutte e smerse de forme. O peu ëse ingheuggeito inte de forme minuscole.
O peu ëse tiou inte un fî sottî, ch'o peu vegnî intortignou e intressou. O peu ëse martellou ò ingheuggeito inte di feuggi.
O peu ëse reiso ben ben sottî e incollou in sce un atro metallo. O peu ëse fæto mai tanto de quello sottî, che de vòtte o vegniva deuviou pe decorâ e imagine stæte depente à man inti libbri che s'acciamman “manoscriti miniæ”.
Sto chì o ven ciammou pH de unna sostansa chimica. Se peu fâ un indicatô con deuviâ o sugo do cöo rosso.
O sugo do cöo o cangia de cô, à segonda de quande o l'é acido ò baxico (alcalin) o produto chimico.
O livello de pH o l'é indicou da-a quantitæ de iòni idrògeno (l'H in pH) inta sostansa chimica testâ.
I iòni de idrògeno son di protoin che gh'an levou i elettroin (apreuvo che i atomi de idrògeno son compòsti da un proton e da un elettron).
Mescciæ e doe pue secche e dapeu, co-e moen nette e bagnæ, sciaccæle inte unna balla.
L'umiditæ in scê moen a reagiâ co-i seu esterni, che se sentian stranni e formian unna smersa de scòrsa.
E çittæ de Harappa e Mohenjo-daro gh'aivan unna toilette à fî, tòsto inte tutte e case, stæta conligâ à un sofisticou scistema de coniggi.
Di avançi de ræ de fògne son stæti attrovæ inte case de çittæ minòiche de Creta e Santorini inta Grecia
Gh'ea di bagni pubrichi inte l'antigo Egitto ascì, inta Persia e inta Ciña. Inta çivilitæ romaña, e toilette favan de vòtte parte di bagni pubrichi donde òmmi e dònne stavan insemme in compagnia mescciâ.
Quande ciammæ quarchidun ch'o l'é miggiæ de miggia lontan, sei che deuviæ un satellite.
O satellite into spaçio o reçeive a ciammata e aloa o â riflette zu, tòsto à l'instante.
O satellite o vegniva mandou into spaçio da un razzo. I sciensiæ deuvian telescòpi into spaçio perché l'atmosfera da Tæra a stòrze in parte a nòstra luxe e a vixon.
Ghe veu un rasso erto ciù che 100 pê, pe mandâ un satellite ò un telescòpio into spaçio.
A reua a l'à cangiou o mondo de unna mainea da no credde. A cösa ciù importante, che a reua a l'agge fæto pe niatri, a l'é ch'a n'à dæto transpòrti un muggio ciù façili e ciù lesti.
A n'à portou o treno, a machina, e tanti atri mezi de transpòrto.
Sotta de lô gh'é di felin de taggia media che mangian prede de taggia media, con anâ da-i coniggi a-e antilopi e a-i çervi.
In sciâ fin, gh'é tanti felin piccin (compreixi i tenei gatti de famiggia) che mangian ben ben ciù tante prede picciñe comme insetti, roditoî, grigoe e öxelli.
O segretto do seu successo o l'é o conçetto de niccio, un speciale comportamento che ògni felin o l'assumme, ch'o ô trattëgne da-o compete co-i atri.
I lioin son i felin ciù soçiali, e vivan inte di gròsci gruppi, stæti ciammæ streuppe.
E streuppe son fæte da un à trei mascci grendi impaentæ, insemme con trenta fumelle e i piccin.
Pe commun, e femmine son streitamente imparentæ uña con l'atra, e forman unna grande famiggia de seu e de figge.
E streuppe de lioin agiscian ben ben comme streuppe de loî ò de chen, bestie sorprendentemente semeggeive a-i lioin (ma no a-i atri felin) into comportamento, e ben ben mortæ pe-e seu prede ascì.
Da ben allenou atleta, a tigre a peu scaâ (ma no guæi ben), neuâ, sätâ à de grende distanse e tiâ con çinque vòtte a fòrsa de un ëse uman.
A tigre a l'é into mæximo gruppo (Genus Panthera) de lioin, liopardi e giaguäi. Sti quattro felin chì son i soli che peuan sbruzzî.
O sbruzzo da tigre o no l'é comme o sbruzzo à piña voxe do lion, ma ciù comme unna frase de poule arraggiæ e sbraggiæ.
A-i ocelot ghe gusta mangiâ de bestie picciñe. Acciappan scimie, saguegge, roditoî e öxelli, se peuan. Asquæxi tutte e bestie, che i ocelot caccian, son ciù picciñe de lô pe do bello.
I sciensiæ retëgnan che i ocelot van apreuvo e attreuvan e bestie da mangiâ (prede) pe mezo de l'ödô, con annastâ in sciô terren donde son stæte.
Peuan vedde beniscimo into scuo co-a vixon notturna, e mesciâse ben ben furtivamente ascì. I ocelots caccian a seu preda con mescciâseghe into seu ambiente e dapeu sätan addòsso a-a seu preda.
Quande un gruppo piccin de ëse viventi (unna popolaçion picciña) a se separa da-a popolaçion prinçipâ da-a quæ o ne vëgne (comme se se mescian traverso unna cadeña de monti ò un sciumme, ò se se mescian in sce unna neuva isoa, de mainea da no poei vegnî in derê de lengê) s'attrovian de spesso inte un ambiente despægio da quello dond'ean avanti.
Sto neuvo ambiente chì o gh'à despæge resòrse e despægi concorrenti, donca a neuva popolaçion a l'avià de beseugno de despæge caratteristiche ò adattamenti pe ëse un fòrte concorrente respetto à quello do quæ a l'aiva de beseugno in avanti.
A popolaçion originäia a no l'é cangiâ pe ninte, a l'à ancon de beseugno di mæximi adattamenti de primma.
Co-o tempo, da maniman che a neuva popolaçion a comensa à adattâse a-o seu neuvo ambiente, a comensa à assomeggiâse de longo ciù pöco à l'atra popolaçion.
In sciâ fin, dòppo miggiæa ò anche mioin de anni, e doe popolaçioin saian mai tanto despæge che no porrian ëse ciammæ a mæxima specie.
Acciammemmo sto proçesso chì speciaçion, che veu dî semplicemente a formaçion de neuve specie. A speciaçion a l'é unna conseguensa inevitabile e unna partia ben ben importante de l'evoluçion.
E ciante fan l'oscigeno che i umoen respian, e sciorban anidride carbònica che i umoen sciöan (veu dîse, che sciuscian de feua).
E ciante forman o seu çibbo da-o sô pe mezo da fotoscintexi. Ne fan ombra ascì.
Femmo e nòstre case co-e ciante e femmo di vestî co-e ciante. Tanto çibbo che mangemmo son ciante. Sensa e ciante, e bestie no porreivan sorvevive.
O mosasouro o l'ea o mascimo predatô di seu tempi, de conseguensa o no l'aiva poia de ninte, feua che di atri mosasouri.
E seu longhe mascelle ean guernie con ciù de 70 denti affiæ comme di rasoî, con un in de ciù misso into çê da bocca, comme dî che no gh'ea de scampo pe ninte ch'o ghe traversesse o cammin.
No ô semmo con seguessa, ma o peu avei avuo unna lengua forcua. A seu dieta a l'includdeiva trattughe, gròsci pesci, atri mosasouri e o peu ëse fiña stæto un cannibale.
O l'aggivava ascì tutto quello ch'o l'intrava inte l'ægua; fiña un dinosouro gigante comme o T. rex o no l'avieiva posciuo battise con lê.
Tanto che a ciù parte do seu çibbo a ne saieiva familiare, i romani aveivan a seu parte de mangiâ da festa strania ò coiosa, comme o cinghiale, o pavon, e lumasse e un tipo de roditô ciammou gî.
Unn’atra differensa a l’ea che mentre i pövei e e dònne mangiavan o seu çibbo assettæ in scê carreghe, a-i ricchi gh’ea cao fâ de sciampradde donde s’accoegavan in sce un scianco, tanto che consummavan i pasti.
I pasti di antighi romani no peoivan includde di çibbri che son arrivæ in Euröpa da l’America ò da l’Asia inti secoli apreuvo.
Pe exempio no gh’aveivan o granon, ni e tomate, e patatte, ni o cacavao, e nisciun antigo romano o l’à mai assazzou un bibin.
I babiloneixi an construio à ciaschidun di seu dei un tempio prinçipâ, che o l’ea consciderou a casa do dio.
E persoñe portieivan di sacrifiçi a-i dëi e i sacerdöti çerchieivan de soddisfâ i beseugni di dëi pe mezo de de çeimònie e de feste.
Tutti i templi aivan un cortî do tempio averto e dapeu un santuäio interno, into quæ ghe poeiva intrâ solo che i sacerdöti.
De vòtte vegniva constriuo, comme unna parte di templi, de tore speciali à forma de piramide, ciammæ ziggurat.
A çimma da tore a l’ea un santuäio speciale pe-o dio.
Into climma cado do Levante, a casa a no l’ea guæi importante.
A ciù parte da vitta de unna famiggia ebrea a se tegniva à l’äia averta.
E dònna favan da mangiâ into cortî; e bitteghe ean solo che di portelli averti che davan in sciâ stradda. A pria a l’ea deuviâ pe construe e case.
No gh’ea de foreste grendi inta tæra de Canaan, donca o legno o l’ea assæ cao.
A Groenlandia a l’ea pöco abitâ. Inte saghe norvegiñe se dixe che o Erik o Rosso o l’ea stæto exiliou da l’Islanda pe omicidio e, quande o l’à viægiou ciù à Ponente, o l’à trovou a Groenlandia, e o l’à ciammâ Groenlandia.
Ma, indipendentemente da-a seu scoverta, e tribù eschimeixi viveivan za lì, inte quello momento.
Sciben che tutti i paixi ean “scandinavi”, gh’ea ben ben de differense tra e persoñe, i re, i costummi e a stöia de Danimarca, Sveçia, Norvegia e Islanda.
Se t’æ visto o film “National Treasure” ti porriësci pensâ che unna mappa do tesöo a segge stæta scrita in sciô retro da “Diciaraçion de Indipendensa”.
Do resto, no l’é veo. Sciben che gh’é quarcösa de scrito in sciô derê do documento, a no l’é unna mappa do tesöo.
In sciô restro da “Diciaraçion de Indipendensa” gh’ea e paròlle “Original Declaration of Independence dated 4th July 1776”. O testo o se vedde inta parte bassa do documento, a-o conträio.
Sciben che nisciun o sa con çertessa chi l’agge scrito, dixe che à l’iniçio da seu vitta o grande documento de pergameña (o mesua 29¾ pòllici pe 24½ pòllici) o l’é stæto abbiguellou pe ëse conservou.
Donca l’é probabile che a notaçion a segge stæta azzonta solo che comme unn’etichetta.
O desbarco in Normandia e e battagge vegnue apreuvo aveivan liberou o Nòrd da Fransa, ma o Sud o no l’ea ancon libero.
O l’ea governou da-i franseixi “de Vichy”. Sti chì ean i franseixi che aveivan fæto a paxe co-i tedeschi do 1940 e aveivan conlaborou co-i invaxoî, incangio de combattili.
I 15 de agosto do 1940 i Alleæ an invaso a Fransa do Sud, l’invaxon a l’é stæta ciammâ “Operaçion Dragon”.
Into gio de doe sole settemañe i americhen e e fòrse da Fransa libera aveivan liberou a Fransa do Sud e ean apreuvo à dirizzise verso a Germania.
Unna civiltæ a l’é unna coltua scingolare scompartia da una gruppo scignificativamente grande de persoñe che vivan e travaggian in mòddo coperativo, a l’à unna soçietæ.
A paròlla civiltæ a vëgne da-o latin “civilis”, che veu dî “civile”, ch’o scignifica “çittæn”, e “civitas”, che veu dî “çittæ” ò “çittæ-stato”, e che in quarche mòddo a definisce ascì a dimenscion da soçietæ.
E çittæ-stato son precorsoe de naçioin. Unna coltua de tippo civile a se pòrta apreuvo a trasmiscion da conoscensa à traverso diverse generaçioin, unn’impronta colturale perscistente e unna diffuxon equa.
E coltue minoî de spesso scentan sensa lasciâ de preuve stòriche rilevanti e no vëgnan riconosciue comme civiltæ vee e pròpie.
Inta guæra rivoluçionäia i trezze stati forman pe-a primma vòtta un governo centrale debole – co-o Congresso comme unico componente – segondo o Statuto da Confederaçion.
O Congresso o no l’aiva nisciun poei de impoñe tasce e, scicomme no gh’ea un executivo ò unna magistratua, o s’arrembava a-e autoritæ centrali, che soventi no conlaboravan, pe fâ respettâ tutti i seu atti.
O no gh’aiva manco l’autoritæ de annullâ e lezze fiscali e e tariffe tra i stati.
O Statuto o domandava o consenso unanime de tutti i stati avanti de poei vegnî modificou, e i stati piggiavan o governo centrale mai tanto a-a leggera che i seu rappresentanti de spesso ean assenti.
A naçionale italiaña de ballon, insemme a-a naçionale tedesca, a l’é a segonda squaddra de ciù tanto successo a-o mondo e a l’é stæta campion da Coppa do Mondo FIFA do 2006.
I spòrt popolari includdan o ballon, a pallavölo, a pallaneuo, a scherma, o rugby, o ciclismo, l’hockey in sciâ giassa e e corse de machine in F1.
I spòrt invernali son quelli ciù praticæ inte regioin do nòrd, co-i italien che competan inti zeughi internaçionali e inti eventi olimpichi.
O Giappon o conta squæxi 7.000 isoe (a ciù grande a l’é Honshu), cösa ch’a fa do Giappon a setteña isoa a ciù grande do mondo!
Pe caxon do rappo/gruppo de isoe che o l’à o Giappon, o Giappon o l’é indicou soventi, da-o ponto de vista geografico, comme un “arçipelago”
L’iniçio de Taiwan o remonta a-o secolo XV, quande i mainæ europëi de passaggio registran o nomme de l’isoa comme “Ilha Formosa”, ò “belliscima isoa”.
do 1624 a Compagnia Olandeise de Indie Orientali a stabilisce unna base into sud-òvest de Taiwan, con inandiâ unna trasformaçion inte pratiche aborigene de produçion do gran, e con impiegâ di lavoratoî cineixi pe travaggiâ inte seu piantagioin de riso e succao.
Do 1683 e fòrse da dinastia Qing (1644-1912) piggian o contròllo de zöne da rivea occidentale e settentrionale de Taiwan, e do 1885 diciaran Taiwan unna provinsa de l’Impero Qing.
Do 1895, apreuvo a-a sconfitta inta primma guæra sino-giapponeise (1894-1895) o governo Qing o firma o Trattato de Shimonoseki, co-o quæ o cede a sovranitæ in sce Taiwan a-o Giappon, che o governa l’isoa scin a-o 1945.
Machu Picchu o se sviluppa inte træ struttue prinçipæ, saiva à dî Intihuatana, o Tempio do Sô e a Stançia di Trei Barcoin.
A ciù parte de construçioin da arente a-o complesso son stæte riconstriue pe dâ a-i turisti unn’idea ciù ciæa de comme apparivan in origine.
Do 1976 o trenta pe çento de Machu Picchu o l’ea stæto restaurou e o restauro o continua ancon ancheu.
Pe esempio o formou de fotografia à imagine fissa o ciù commune a-o mondo o l’é 35 mm, ch’a l’ea a dimenscion da pellicola domaninante a-a fin de l’epoca de pellicole analògiche.
O vëgne produto ancon in giornâ, ma sorviatutto e seu proporçioin son stæte ereditæ da-i formæ di sensoî de imagine de fötocamie digitali.
O formou da 35 mm o l’é in realtæ un pittin confuso: 36 mm de larghessa pe 24 mm de ertixe.
Se dixe donca che a proporçion de sto formou (con dividde pe dozze, pe ottegnî o rappòrto di numeri intreghi o ciù semplice) o segge 3:2.
Tanti formæ communi (pe exempio a famiggia di formæ APS) son pægi ò s’avvixiñan assæ à ste proporçioin.
A tanto abusâ e soventi scöxia regola di tersci a l’é unna linia guidda semplice ch’a crea dinamismo, con mantegnî unna mesua de òrdine inte unn’imagine.
A l’afferma che o pòsto o ciù efficace pe-o soggetto prinçipâ o l’é l’interseçioin de linie che spartiscian l’imagine in tersci verticalmente e orizzontalmente (veddi exempio).
Inte sto periodo de l'istöia Europea, a Gexa Catòlica, ch'a l'ea vegnua à ëse moscia e potente, a l'é stæta missa à preuva.
Pe ciù de mille anni a religion Crestiaña a l'à tegnuo insemme i stati Europëi à despeto de differense de lengua e de costummi.
O seu poei ch'o pervaddeiva tutto o corpiva tutti areo, da-o re a-a persoña ordinäia.
Un di primmi prinçipi crestien o l'é che i dinæ dovieivan ëse deuviæ pe alleviâ i patimenti e a misëia, e che i fondi monetäi da Gexa son chì coscì ben apòsta pe sta raxon.
L'autoritæ centrale da gexa a l'é stæta à Romma pe ciù de mille anni e sta conçentraçion de poei e de dinæ a portava tanti à domandâse se sto prinçipio o fïse giusto.
Giusto apreuvo o scceuppo de ostilitæ, a Gran Bretagna a l’iniçia un blòcco navale da Germania.
A strategia a se rivela efficace, con taggiâ e fornitue militare e çivile vitale, sciben che questo blòcco o viola o drito internaçionale accettou in areo, e codificou da varri accòrdi internaçionali di urtimi doî secoli.
A Gran Bretagna a l’à minou e ægue internaçionale pe impedî à chisesegge d’intrâ inte çerte zöne de l’oçeano, caxonando un peigo a-e nave neutrale ascì.
Scicomme gh’ea stæto unna replica limitâ à sta tattica, a Germania a s’aspëtava unna replica pægia a-a seu guæra sott’ægua sensa restriçioin.
Inti anni Vinti l’atteggiamento prevalente da ciù parte di çittæn e de naçioin o l’ea quello do paxifiximo e de l’isoamento.
Dòppo avei visto i orroî e e atrocitæ da guæra inta primma guæra mondiale, e naçioin dexideravan evitâ unna scituaçion scimile into futuo.
Do 1884 Tesla o stramua inti Stati Unii d’America pe accettâ un travaggio inta dita Edison de Niòrche.
O l’é arrivou inti Stati Unii con 4 citti à seu nomme, un libbro de poexie e unna lettera de racommandaçion de Charles Batchelor (o seu baccan into lou de primma) à Thomas Edison.
L’antiga Ciña a l’aiva un mòddo unico de mostrâ di periodi de tempo despægi; ògni fase da Ciña ò ògni famiggia a-o poei a l’ea unna dinastia distinta.
Ascì tra unna dinastia e l’atra gh’ea unn’etæ instabile de provinse divise. O ciù famoso de sti periodi a l’é l’epoca di Trei Regni, ch’a l’é duâ 60 anni, tra a dinastia Han e a dinastia Jin.
Inte sti periodi an avuo leugo de guære due tra i nòbili in lòtta pe-o tröno.
I Trei Regni l’é stæto uña de epoche ciù sanguinose da stöia antiga da Ciña, miggiæa de persoñe en mòrte in combatte pe assettâse in sciô seggio ciù erto do grande palaçio de Xi’an.
Gh’é ben ben de effetti soçiali e politichi, comme l’uso do scistema metrico, o passaggio da l’assolutiximo a-o repubricaneiximo, o naçionaliximo e a convinçion che o paise o l’appartegne a-o pòpolo e no à un solo sovran.
Ancheu apreuvo a-a Revoluçion e occupaçioin en stæte averte à tutti i candidæ mascci, permettendo coscì a-i ambiçioxi e de successo de anâ avanti.
Mæximo descorso pe-i militari, perché incangio de basâ i ranghi de l’eserçito in scê classe, oua ean basæ in scê l’importansa.
A revoluçion franseise a l’à ascì inspirou tante atre persoñe represse da classe operäia de atri paixi à prinçipiâ e seu revoluçioin.
Möma o l’ea profondamente interessou a-e costioin a-o de là de sta vitta mondaña. O frequetava unna gròtta ch’a l’é vegnua famosa co-o nomme de “Hira”, in sciâ montagna de “Noor” (luxe pe-a contemplaçion).
A mæxima gròtta, sopravisciua a-i tempi, a l’exibisce unn’imagine assæ viva de inclinaçioin spirituali de Möma.
Accoegâ in sciâ çimma de uña de montagne à settentrion da Mecca, a gròtta a l’é isoâ areo da-o resto do mondo.
In effetti, no l’é pe ninte façile trovâla escì ben che se sa ch’a l’existeiva. Unna vòtta drento a gròtta, l’é un isoamento totale.
No se peu vedde atro che o çê ciæo e belliscimo de d’ato e e tante montagne che gh’é d’in gio. Assæ pöco de questo mondo o peu ëse visto ò sentio, da l’interno da gròtta.
A grande piramide de Giza a l’é l’unica de sette mävegge ch’a l’é ancon in pê.
Construta da-o egiçi do secolo III a.C., a Grande Piramide a l’é uña de tante struttue piramidali construte pe onoâ o Faraon mòrto.
L’ertocian de Giza, ò “Necròpoli de Giza”, inta Valle di Mòrti egiçiaña, a contëgne diverse piramidi (de quæ a Grande Piramide a l’é a ciù grande), diverse tombe picciñe, ben ben de tempi e a grande Sfinge.
A Grande Piramide a l’é tiâ sciù pe onoâ o faraon Cheope e tante de piramidi e di tempi ciù piccin son stæti construii pe onoâ e moggê e i membri da famiggia de Cheope.
O segno “erco in erto” o pâ unn “V” e o segno “erco in basso” o pâ unna graffetta, ò un quaddro sensa o lato de sotta. 
“Sciù” veu dî che ti doviësci comensâ da-a ponta e sponciâ l’erco, e zu scingnifica che ti doviësci comensâ da-o nasetto (che l’é donde a teu man a tëgne l’erco) e tiâ l’erco.
Un erco in erto pe sòlito o genera un son ciù mòrbido, tanto che un erco in basso o l’é ciù fòrte e affermativo.
Sentite libero de scrive i teu segni co-o lapi, ma regòrda che i segni de squaccin stampæ son lì pe un motivo muxicale, donca pe sòlito dovieivna ëse respettæ.
O re Luigi XVI, terrorizzou, a regiña Maria Antonietta, i seu doî figgi piccin (Maria Teresa de unz’anni e Luis-Charles de quattro anni) e a seu do re, madamma Elisabetta, i 6 de ottobre 1789 son contreiti à tornâ à Pariggi da Versailles da unna marmaggia de dònne da mercou.
Inte unna caròssa tornan à Pariggi circondâ de unna marmaggia de gente che crian e sbraggian menasse contra o re e a regiña.
A marmaggia de gente a costrize o re e a regiña à tegnî i barconetti da caròssa spalancæ.
À un bello momento un de sta marmaggia o brandisce a testa de unna guardia reale ammassâ à Versailles, depoì a-a regiña terrorizzâ.
E speise de guæra de l’imperialismo statunitense pe-a conquista de Filippiñe son stæte pagæ da-o mæximo pòpolo filippin.
Son stæti constreiti à pagâ e tasce a-o regimme coloniale di Stati Unii pe crovî a ciù parte de speise, e i interesci in scê obbligaçioin oscillavan à nomme do Governo filippin, à traverso e instituçioin bancäie de Wall Street.
Naturalmente i gren guägni derivæ da-o sfruttamento prolongou do pòpolo filippin constituivan o guägno primmäio de l’imperialismo filippin.
Pe capî i Templari beseugna capî o contesto ch’o l’à sponciou a-a creaçion de l’ordine.
L’etæ inta quæ s’é svòlto i eventi a l’é indicâ pe-o sòlito co-o nomme de Erta Etæ de Mezo, o periodo da stöia europea di secoli XI, XII e XIII (1000-1300 d.C.).
L’Erta Etæ de Mezo a l’é stæta precedeua da-a Bassa Etæ de Mezo, e seguia da-a Tarda Etæ de Mezo, che pe convençion a finisce intorno a-o 1500.
O determiniximo tecnològico o l'é un termine chi comprende inta prattica unna gran fia de idee, da-o sponcion-tecnològico ò imperativo tecnològico in senso streito, che o destin di òmmi o l'é guiddou da unna lògica sotterranea assoçiâ a-e lezze scientifiche e a-a seu manifestaçion in tecnologia.
E ciù tante interpretaçioin do determinismo tecnològico condividdan doe idee generali: che o sviluppo da tecnologia o va apreuvo à un seu percorso a-o de là de l'influensa colturale e politica, e che a tecnologia de gio a gh'à di “effetti” in scê soçietæ che son inerenti, ciutòsto che soçialmente condiçionæ.
Pe exempio, un o porrieiva dî che o motô da machina o pòrta pe fòrsa a-o sviluppo de stradde.
Tutte e mainee, unna ræ straddale naçionale no l'é economicamente sostegnibile solo che pe pöche machine, e coscì i neuvi metodi de produçion en desviluppæ pe redue o costo de possede unna machina.
A propietæ de massa de machine a pòrta ascì à unn'erta inçidensa de desgraçie in scê stradde, ch'a caxoña l'invençion inta sanitæ de neuve tecniche de cua, pe dâ recatto a-i còrpi dannezzæ.
O romanticismo o l’aiva un grande elemento de determinismo colturale, piggiou da di scrittoî comme Goethe, Fichte e Schlegel.
Into contesto do Romanticismo, a geografia a l’à plasmou i individui, e co-o tempo l’é spægou di costummi e de coltue ligæ à quella geografia, e questi, ësendo in armonia co-o leugo da soçietæ, ean megio de lezze impòste arbitrariamente.
Inta mainea che Pariggi a l'é conosciua comme capitale da mòdda do mondo d'ancheu, Constantinòpoli a l'ea consciderâ a capitale da mòdda de l'Euròpa feudale.
A seu famma d'ëse un epiçentro do lusso a l'ea comensâ pöcoassæ do 400 A.D. e a l'é duâ pöcoassæ sciña a-o 1100 A.D.
A seu condiçion a l'é descheita into secolo XII sorvetutto in caxon do fæto che i Croxæ ean vegnui in derê con portâse apreuvo di regalli comme sæe e dröghe ch'ean conscideræ de ciù de quelle che i mercoei Bizantin exibivan.
O l'é stæto à quelli tempi lì che o titolo de Capitale da Mòdda o l'é passou da Constantinòpoli à Pariggi.
O stile gòtico o l’à razzonto a çimma into periodo tra o secolo X-XI e o secolo XIV.
A-o prinçipio i vestî ean fortemente influensæ da-a coltua bizantiña in oriente.
Do resto, pe caxon di canæ de communicaçion lenti, i stili occidentali poeivan arrestâ in derê de 25-30 anni.
Verso a fin de l’Etæ de Mezo l’Euröpa occidentale a l’à prinçipiou à sviluppâ un seu stile. Un di ciù grendi sviluppi de l’epoca, apreuvo a-e Croxæ, e gente an comensou a deuviâ di pommelli pe allacciâ i vestî.
L’agricoltua de suscistensa a l’é l’agricoltua fæta pe-a produçion de çibbo sufficiente à satisfâ solo che i beseugni de l’agricoltô e da seu famiggia.
L’agricoltua de suscistensa a l’é un scistema semplice, de spesso biològico, ch’a l’addeuvia di semmi recuperæ originäi de l’ecoregion, combinæ co-a rotaçion de coltue ò atre tecniche relativamente semplici, pe mascimizzâ a reisa.
Storicamente a ciù parte di agricoltoî a l’ea impegnâ inte l’agricoltua de suscistensa e sto chì o l’é ancon o caxo inte tanti paixi in via de sviluppo.
E sottocoltue riuniscian di individui che â pensan a-o mæximo mòddo, e che se sentan trascuræ da-i standard soçiali, e ghe consentan de sviluppâ un senso de identitæ.
E sottocoltue peuan ëse distintive in fonçioin de l’etæ, de l’etnia, da classe, de l’ubicaçion e/o do sesso di membri.
E qualitæ ch’a determina unna sottocoltua comme distinta peuan ëse linguistiche, estetiche, religiose, politiche, sessuali, geografiche ò unna combinaçion de fattoî.
I membri de unna sottocoltua de spesso segnallan a seu appartenensa à traverso un deuvio distintivo e scimbòlico do stile, ch’o l’includde a mòdda, e meinee e o zerbo.
Un di metodi ciù communi deuviæ pe inlustrâ l’importansa da soçializzaçion o l’é piggiâ sponto da-i pöchi caxi desdicciæ de figgeu che, pe negligensa, sfortuña ò abuso volontäio, no son stæti soçializzæ da-i grendi inta fase da crescita.
Sti figgeu son ciammæ “bestiali” ò “sarvæghi”. Çerti figgeu sarvæghi son stæti confinæ da-e persoñe (pe-o sòlito i seu genitoî); inte çerti caxi st’abandon do figgeu o l’ea dovuo a-o refuo da-a parte di genitoî de unna grave menomaçion intellettuale ò fixica do figgeu. 
I figgeu sarvæghi peuan avei subio di gravi abuxi ò di traumi infantili avanti de ëse abandonæ ò de scappâ.
Di atri se pensa che seggian stæti tiæ sciù da-e bestie; dixe che quarchedun o l’agge visciuo da solo inta natua.
Quande vëgne allevou completamente da di animæ no umoen, o figgeu sarvægo o mostra di comportamenti (drento di limiti fixichi) squæxi pægi areo à quelli da particolâ bestia ch’a s’é piggiâ cua de lê, comme a seu poia ò indifferensa pe-i umoen.
Tanto che l’imprendimento basou in sce di progetti o dovieiva rende ciù façile imprende, e ciù interessante, o scaffolding o va un passo ciù avanti.
O scaffonlding o no l’é un metodo de imprendimento, ma ciutòsto un aggiutto ch’o fornisce un arrembo a-e persoñe che son apreuvo à affrontâ unna neuva esperiensa de imprendimento, comme l’utilizzo de un neuvo programma de computer, ò l’iniçio de un neuvo progetto.
I scaffold peuan ëse segge virtuali segge reali, in atre paròlle, un insegnante o l’é unna forma de scaffold, ma ô l’é ascì l’ommetto de graffette de Microsoft Office.
I scaffold virtuali son interiorizzæ into software e an a finalitæ de de mette in discuscion, suggerî, spiegâ de procedue che porrieivan ëse diffiçili da gestî pe-o studente da solo.
I figgeu vëgnan missi à l’affido pe unna grande varietæ de raxoin che van da l’abandon à l’abuso à l’estorscion.
Nisciun figgeu o dovieiva mai cresce inte un ambiente che o no segge stimolante, de cua e educativo, ma succede.
Conscideremmo che o scistema de l’affido a segge unna zöna de seguessa pe sti figgeu.
O nòstro scistema de affido o dovieva fornî da case segue, di educatoî amoxi, unn’instruçion stabile e unn’ascistensa sanitäia affidabile.
L’affido o dovieiva fornî tutto o neçessäio ch’o mancava inta casa da-i quæ ean stæti prelevæ in precedensa.
L'Internet o combiña segge di elementi de massa comme de communicaçion interpersonale.
E distinte caratteristiche de l'Internet pòrtan à de dimenscioin azzontive in termini de deuvi e avvexinamento a-e gratificaçioin.
Pe exempio, “imprende” e “soçializzâ” son propòsti comme motivaçioin importanti pe-o deuvio de Internet (James et al., 1995).
“Coinvolzimento personale” e “relaçioin continuæ ” ean ascì identificæ comme neuvi aspeti de motivaçion da Eighmey e McCord (1998) quande indagavan in scê reaçioin de l'audience a-i sciti web.
L’uso da registraçion video o l’à portou à de scoverte importanti inte l’interpretaçion de microesprescioin, di movimenti da faccia che duan pöchi segondi.
In particolare se sostëgne che se pòsse rilevâ se unna persoña a l’ea apreuvo à mentî, con interpretâ correttamente e microesprescioin.
Oliver Sacks, into seu articolo “The President’s Speech”, o l’à indicou comme e persoñe che no son boñe à capî un descorso pe caxon de di danni a-o çervello son in graddo à tutti i mòddi de valuâ con cua a sinceritæ.
O suggerisce fiña che queste abilitæ inte l’interpretâ o comportamento uman peuan ëse scompartie da de bestie comme i chen domesteghi.
A reçerca do secolo XIX a l’à dimostrou che existe doî baçî de variaçion genetica: ascosa e manifesta.
A mutaçion a l’azzonze unna neuva variaçion genetica e a seleçion â leva da-o baçî de variaçion manifesta.
A segregaçion e a ricombinaçion messcian a variaçion avanti e in derê tra i doî baçî à ògni generaçion.
Inta savaña l’é diffiçile pe un primmate, con un scistema digestivo comme quello uman, satisfâ o seu beusegno de aminoacidi da-e resorse vegetale disponibile.
Pe de ciù, l’imposcibilitæ de fâlo a l’à de conseguense greive: problemi de crescita, mänutriçion e, in sciâ fin, mòrte.
E resorse vegetale ciù façilmente accescibili saieivan stæte e proteiñe che gh’é inte feugge di legummi, ma son diffiçili da digerî pe-i primmati comme niatri, se no son cheutte.
A-o conträio, i alimenti de origine animâ (formigoe, termiti, euve) no se digeriscian de lengê, ma forniscian de proteiñe à erta quantiæ che coontëgnan tutti i aminoacidi essençiali.
Tutto sommou no doviëscimo soroprendise se i nòstri stessi antenæ risolvessan o seu “problema proteico” un pittin comme fan in giornâ i scimpansë da savaña.
L’interruçion do seunno o l’é o proçesso de quande un o s’addescia à pòsta into normale periodo de seunno, e o s’addòrme torna giusto apreuvo (10-60 menuti).
Questo peu ëse fæto de lengê deuviando un resveggin ciutòsto scilençioso pe riportâte a-a consciensa sensa addesciâte areo.
Se ti te ritreuvi à resettâ o resveggin tanto che ti dòrmi, o peu ëse misso da l’atra parte da stançia, con constrinzite coscì à stâ sciù da-o letto pe asmortâlo.
Atre opçioin basæ in sciô biortimo preveddan o consummo de tanti liquidi (mascime ægua ò the, un diuretico ben conosciuo) avanti de dormî, con constrinze coscù un à stâ sciù pe oïnâ.
A quantitæ de paxe interiore che unna persoña a possede a l’é correlâ in mòddo oppòsto a-a quantitæ de tenscion into seu còrpo e spirito.
Con ciù a tenscion a l’é bassa, con ciù a fòrsa vitale presente a l’é poxitiva. Ògni persoña a l’à o potençiale pe trovâ a paxe e a satisfaçion assolui.
Tutti peuan razzonze l’inluminaçion. L’unica cösa ch’a l’òstacola st’obiettivo a l’é a nòstra mæxima tenscion e negativitæ.
O buddismo tibetan o se basa in scî insegnamenti do Buddha, ma o l’é stæto esteiso da-o sentê de l’amô mahayana e da tante tecniche do yoga indian.
In linia de prinçipio o buddismo tibetan o l’é assæ semplice. O consciste into Kundalini Yoga, a meditaçion e o percorso de l’amô ch’o l’abbrassa tutto.
Co-o Kundalini Yoga l’energia Kundalini (energia de inluminaçion) a vëgne addesciâ pe mezo de poxiçioin de yoga, di exerçiçi de respiaçion, di mantra e de vixualizzaçioin.
O centro da meditaçion tibetaña a l’é a divinitæ Yoga. À traverso a vixualizzaçion de diverse divinitæ i canæ energetichi vëgnan polii, i chakra vëgnan attivæ e vëgne creou a consciensa de l’inluminaçion.
A Germania a l’ea un nemigo commune inta Segonda Guæra Mondiale, ch’a l’a`portou a-a conlaboraçion tra l’URSS e i Stati Unii. Co-a fin da guæra i scontri de scistema, de proçesso e de coltua an portou a-o discidio tra sti paixi.
Doî anni apreuvo a-a fin da guæra i vegi alleæ ean ormai di nemixi e l’é comensou a Guæra Freida.
A saieiva duâ pe-i 40 anni apreuvo e a saieiva stæta combattua pe in davei, da di eserciti pe procua, in scî campi de battaggia de l’Africa, de l’Asia, in Afghanistan, Cubba e inte tanti atri pòsti.
Avanti di 17 de settembre do 1939 a difeisa polacca a l’ea za rotta e l’unica speransa a l’ea quella de retiâse e riorganizzâse longo a testa de ponte romena.
Con tutto, sti cien son stæti reixi obsoleti squæxi da un giorno à l’atro, quande ciù de 800.000 sordatti de l’Armâ Rossa e de l’Union Sovietica intran e crean i fronti bieloruscio e ucrain, dòppo avei invaso e regioin orientali da Polònia in violaçion do trattou de paxe de Riga, e atri trattæ internaçionali, segge bilaterali che multilaterali.
Deuviâ e nave pe transportâ e merçe o l’é o mòddo do bello ciù efficiente pe spostâ de gren quantitæ de persoñe e de merçe à traverso i oceani.
O compito de mariñe o l’é tradiçionalmente quello de garantî che o teu paise o mantëgne a capaçitæ de mesciâ e teu gente e e teu merçe, con interferî a-o mæximo tempo co-a capaçitæ do teu nemigo de spostâ e seu gente e e seu merçe.
Un di exempi recenti de questo ciù degni d’attençion l’é stæto a campagna do Nòrd Atlantico da Segonda Guæra Mondiale. I americhen ean che çercavan de spostâ òmmi e materiali à traverso l’Oceano Atlantico pe aggiuttâ a Gran Bretagna.
A-o mæximo tempo, a mariña tedesca, deuviando prinçipalmente i U-Boot, a l’ea apreuvo à çercâ de fermâ sto traffego.
Se i aleeæ avessan fallio, a Germania a saieiva stæta probabilmente in graddo de conquistâ a Gran Bretagna comme a l’aiva fæto co-o resto de l’Euröpa.
Pâ che crave seggian stæte domestegæ pe-a primma vòtta dexemia anni fa circoncirca in scî monti Zagros in Iran.
Antighe coltue e tribù comensan mantegnîle pe un accesso façile à læto, laña, carne e pelle.
E crave domesteghe ean pe sòlito tegnue in streuppe che vagavan pe-e colliñe ò atri pascoli, soventi accudie da di cravæ che de spesso ean figgeu ciù ò meno grendi, scimili a-o pastô che conoscemmo. Sti metodi de pastoriçia son deuviæ ancon in giornâ.
I vagoin son stæti construii in Inghiltæra za into secolo XVI.
Sciben che e caròsse ean semplicemente constituie da de asse de leno parallele, consentivan a-i cavalli che ê trainavan de razzonze de velocitæ maggioî e de trainâ di carreghi maggioî, respetto a-e stradde un pittin ciù bricchefòsci de quelli tempi.
E traverse son stæte introdute ciutòsto fito pe mantegnî e colisse in poxiçion. À tutte e mainee, de maniman l’é stæto ciæo che i cingoli saieivan stæti ciù efficienti se avessan avuo un ponto de færo in sciâ parte de d’ato.
Sta chì a diventa unna pratica commune, ma o færo o caxonava ciù tanta usua de reue di cari.
In sciâ fin, e reue de legno son stæte sostituie da-o færo. Do 1767 l’é stæto introduto e primme colisse tutte de færo.
O primmo mezzo de transpòrto conosciuo l’é stæo o camminâ, i ëse umoen comensan à camminâ eretti doî mioin de anni fa, co-o spægâ de l’Homo Erectus (ch’o veu dî òmmo eretto).
I seu predecessoî, i Australopitechi, pe sòlito no camminavan eretti.
E specializzaçioin bipedi se treuvan inti fòscili de Australopitichi de 4,2-3,9 mioin de anni fa, sciben o Sahelanthropus o peu avei camminou in sce doe gamve za sette mioin de anni fa.
Poemmo comensâ à vive inte un mòddo ciù respettoso de l’ambiente, poemmo unîse a-o movimento ambientalista e poemmo anche ëse attivisti, pe redue inte unna çerta mesua a sofferensa futua.
Sto chì, tante vòtte, o l’é pròpio comme un trattamento scintomatico. Con tutto, se no voemmo unna soluçion solo che temporanea, doviëscimo trovâ a reixe di problemi e disattivâli.
Se capisce à basta che o mondo o l’é cangiou ben ben graçie a-i progresci scientifichi e tecnològichi de l’umanitæ, e che i problemi son diventæ ciù tanti pe caxon da sorviapopolaçion e do stile de vitta strambalou de l’umanitæ.
Dòppo da seu adoçion da parte do Congresso, i 4 de luggio, unna bòssa manoscrtita frimâ da-o prescidente do Congresso John Hancock e da-o segretäio Charles Thomson a l’é stæta mandâ à pöchi casamenti de distansa a-a tipografia de John Dunlap.
Inta neutte l’é stæto realizzou tra e 150 e 200 còpie, conosciue in giornâ comme e “Dunlap bordæ”.
A primma lettua pubrica do documento a l’é stæta de John Nixon into cortî de l’Indipence Hall a-i 8 de luggio.
Un o l’é stæto inviou à Geroge Washington a-i 6 de luggio, ch’o l’à fæto leze a-e seu truppe à New York i 9 de luggio. Unna còpia a l’é arrivâ à Londra a-i 10 de agosto.
E 25 “Dunlap bordæ” che ancon se sa che existan son e ciù antighe còpie sopravisciue do documento. A còpia manoscrita a no l’é sopravisciua.
Diversci paleontòloghi ancheu creddan che un gruppo de dinosauri o segge sopravvisciuo e o l’é vivon ancon ancheu. Î ciamman öxelli.
Diverse persoñe no î conoscideran dinosauri perché an de ciumme e peuan xuâ.
Ma gh’é diverse cöse inti öxelli che pan ancon di dinosauri.
An di pê con de scagge e de granfie, depoñan de euve e cammiñan in scê doe sampe de derê, comme un T-Rex.
Praticamente tutti i computer in deuvio a-a giornâ d’ancheu se basan in sciâ manipolaçion de informaçioin codificæ sotto forma de numeri binäi.
Un numero binäio o peu avei solo un de doî valoî, saiva à dî 0 ò 1, e sti numeri son indicæ comme cifre binäie – ò bit, pe deuviâ o zerbo informatico.
L’avvelenamento interno o porrieiva no ëse evidente subito. I scintomi, comme o vòmito, son mai tanti generali da rende imposcibile unna diagnoxi immediata.
A megio indicaçion de avvelenamento interno a peu ëse a presensa de un contegnitô averto de farmachi ò de produti chimichi domesteghi teusceghi.
Controllâ o bugiardin pe-e instruçioin de pronto soccorso specifiche pe quello venin specifico.
O termine scimixa o l'é deuviou da-i entomòloghi inte un senso formale pe sto gruppo de bestiete.
Sto termine o ne vëgne da l'antiga familiaritæ co-e scimixe-di-letti, che son de bestiete fortemente adattæ à parascitâ i òmmi.
Tanto e Scimixe-assasciñe comme e Scimixe-di-letti son de bestie che fan o nio, e che son boñe da vive into nio ò in cà do seu òspite.
Inti Stati Unii d’America gh’é circa 400.000 caxi conosciui de scleroxi multipla (SM), che â rendan a prinçipale marottia neurològica inti grendi ciù zoeni e de meza etæ.
L’SM a l’é unna marottia ch’a corpisce o scistema nerovoso centrale, che o l’é constituio da-o çervello, da-o midollo do fî da scheña e da-o pin de l’euggio.
A reçerca a l’à scoverto che e femmine an doe vòtte tanto probabilitæ de avei a SM à peto di mascci.
Unna cobbia a peu decidde che o no l’é into seu megio interesse, ò inte l’interesse de seu figgio, de cresce un figgeu.
Ste cobbie peuan çerne de fâ un cian de adoçion pe-o seu figgio.
Inte unn’adoçion i genitoî naturali interrompan i seu diritti genitoriali in mòddo che unn’atra cobbia a pòsse fâ da genitoî a-o figgeu.
L’obiettivo primmäio da sciensa o l’é capî comme fonçioña o mondo à traverso o metodo scientifico. Sto metodo de fæti o guidda a ciù parte da reçerca scientifica.
No l’é solo, però, a sperimentaçion, e un esperimento o l’é un test ch’o serve pe eleminâ unna ò ciù ipòtexi, poñe de domande e fâ de osservaçioin che anche guiddan a reçerca scientifica.
Naturalisti e filòsofi se son concentræ in scî testi clascichi e, mascime, in sciâ Bibbia in latin.
L’é stæto accettou e opinioin de Aristòtele in sce tutte e costioin scientifiche, compreiso a psicologia.
Con l’ammermâse da conoscensa do grego, l’Occidente o s’é trovou taggiou feua da-e seu reixe filosòfiche e scientifiche greghe.
Ben ben de ritmi osservæ inta fisiologia e into comportamento, soventi dipendan in mòddo cruçiale da-a presensa de di cicli endògeni e da-a seu produçion à traverso di releui biològichi.
I ritmi periòdichi, che no son semplicemente de respòste à di segnalli periòdichi esterni, son stæti documentæ pe-a ciù parte di ësi viventi, incluxo i bacilli, i fonzi, e ciante e e bestie.
I releui biològichi son di oscillatoî autosufficienti che continuian un periodo ciclico à corsa libera, ascì in assensa de di segnalli esterni.
L’esperimento Hershey e Chase o l’é stæto un di prinçipæ suggerimenti do fæto che o DNA o fïse un materiale genetico.
Hershey e Chase an deuviou i faghi, ò virus, pe impiantâ o seu DNA inte un bacillo.
An fæto doî esperimenti con marcâ o DNA into fago con un fòsfoo radiattivo ò a proteiña do fago con do sorfo radiattivo.
E mutaçioin peuan avei unna varietæ de effetti diversci à segonda do tipo de mutaçion, do scignificato do materiale genetico do tòcco interessou e, se e çellole interessæ son çellole da linia germinale.
Solo e mutaçioin inte çellole da linia germinale peuan ëse trasmisse a-i figgeu, tanto che e mutaçioin da-e atre parte peuan caxonâ a mòrte çellolare ò o cancao.
O turismo basou in sciâ natua o l’attrâ de persoñe interessæ à vixitâ e aree naturale a-o fin de gödîse o paisaggio, compreiso flöra e fauna.
Di exempi de attivitæ in loco includdan a caccia, a pesca, a fotografia, o bridwatching, a vixita a-i parchi e o studio de informaçioin in sce l’ecoscistema.
Un exempio o l’é vixitâ, fotografâ e conosce i rangoten into Bòrneo.
Tutte e mattiñe de persoñe lascian in machina e picciñe çittæ pe recâse a-o pòsto de travaggio, e vëgnan superæ da atre, che a seu destinaçion lavorativa o l’é o pòsto che quelli an tòsto lasciou.
Inte sta speua de transpòrto dinamico tutti son in quarche mòddo collegæ e suppòrtan un scistema de transpòrto basou in scê machine privæ.
A sciensa oua a l’indica che st’economia massiva do carbònio a l’à spostou a biosfera da un di seu stati stabili ch’o l’à sostegnuo l’aovluçion umaña inti urtimi doî mioin de anni.
Tutti parteçipan a-a soçietæ e deuvian i scistemi de transpòrto. Squæxi tutti se lamentan di scistemi de transpòrto.
Inti paixi sviluppæ se sente de ræo di livelli de mogogni pægi in sciâ qualitæ de l’ægua ò in sciâ cheita di ponti.
Perché i scistemi de transpòrto generan de sti mogogni, perché falliscian tutti i giorni? I inzegnê di transpòrti son solo incompetenti? Ò l’é apreuvo à succede quarcösa de ciù fondamentale?
O Traffic Flow o l’é o studio do movimento tra doî ponti di scingoli conduttoî e de vettue, e de interaçioin che crean tra liatri.
Sfortunatamente studiâ o flusso do traffico l’é diffiçile perché o comportamento do conduttô o no peu ëse previsto con çertessa a-o çento pe çento.
Pe fortuña i conduttoî tendan à avei di comportamenti à l’interno de un range raxonevolmente coerente; donca i flussi de traffego tendan à avei unna conscistensa raxoneive e peuan ëse gròsso mòddo rappresentæ matematicamente.
Pe rappresentâ megio o flusso de traffego, son stæte stabilie de relaçioin tra e træ caratteristiche prinçipæ: (1) flusso, (2) denscitæ e (3) velocitæ.
Ste relaçioin aggiuttan inta pianificaçion, inta progettaçion e inta gestion de stradde.
I insetti son stæti i primmi animæ à piggiâ o xeuo. A seu capacitæ de xuâ a î à aggiuttæ à sghindâ i nemixi ciù de lengê e à trovâ do çibbo e di compagni in mòddo ciù efficiente.
A ciù parte di insetti a l’à o vantaggio de poei ricegâ e ae longo o còpo. Sto chì o ghe dà unna gamma ciù ampia de pòsti piccinetti donde ascondise da-i predatoî.
Sto chì o ghe dà unna gamma ciù ampia de pòsti piccinetti donde ascondise da-i predatoî.
Ancheu i soli insetti che no peuan ricegâ e ae son i massapræve e e effimere.
Miggiæa de anni fa un òmmo de nomme Aristarco o l’à dito che o scistema solâ o se mesciava intorno a-o Sô.
Çerte persoñe pensavan che o l’avesse raxon, ma tante persoñe creddeivan o conträio; che o scistema solâ o se mescesse intorno a-a Tæra, compreiso o Sô (e anche e atre stelle).
Questo o pâ sensou, perché a Tæra a no se percepisce comme se a fïse apreuvo à mesciâse, n’é vea?
O Rio de Amassoni o l’é o segondo sciumme o ciù longo e o ciù grande sciumme da Tæra. O transpòrta ciù de 8 vòtte l’agæa do segondo sciumme o ciù grande.
O Rio de Amassoni a l’é ascì o sciumme o ciù largo da Tæra, de vòtte largo sëi miggia.
Un bon 20 pe çento de l’ægua vëgne versâ da-i sciummi do pianeta inti oceani o vëgne da-o Rio de Amassoni.
O Rio de Amassoni prinçipâ o l’é de 6.387 km (3.980 miggia). O l’arrecheugge l’ægua da miggiæa de sciummi ciù piccin.
Sciben che a construçion de piramide in pria a segge anæta avanti scin a-a fin de l’Antigo Regno, e piramide de Giza no son mai stæte superæ inte dimenscioin e inte l’eccellensa tecnica da seu construçion.
I antighi egiçi do Neuo Regno se mäveggiavan di monumenti di seu predecessoî, che aloa aivan ben ciù de mille anni.
A popolaçion da Çittæ do Vatican a l’é de 800 abitanti pöcassæ. O l’é o paise independente o ciù piccin a-o mondo e o paise co-a popolaçion minô.
A Çittæ do Vatican a l’addeuvia l’italian inta seu legislaçion e inte communicaçioin offiçiæ.
L’italian a l’é ascì a lengua de tutti i giorni deuviâ da-a ciù parte de quelli che travaggian into Stato, tanto che o latin o l’é deuviou de spesso inte çeimònie religiose.
Tutti i çittæn da Çittæ do Vatican son catòlichi.
E gente conosceivan i elementi chimichi de base comme l’öo, l’argento o rammo, perché sti chì peuan ëse tutti scoverti in natua in forma originäia e son relativamente sempliçi da tiâ feua con di instrumenti primitivi.
Aristòtele, un filòsofo, o l’à teorizzou che tutto o l’é compòsto da un mesccio de un ò ciù di quattro elementi. Sti chì ean tæra, ægua, äia e feugo.
Sto chì o l’ea ciù scimile a-i quattro stati da materia (into mæximo ordine): sòlido, liquido, gassoso e plasma, sciben che o l’à teorizzou ascì che se transforman inte de neuve sostanse pe formâ quello che veddemmo.
E leghe son fondamentalmente unna miscela de doî ò ciù metalli. No t’æ da ascordâ che gh’é ben ben de elementi inta töa periòdica.
Di elementi comme o calcio e o potassio son conscideræ di metalli. Naturalmente, gh’é ascì di metalli comme l’argento ò l’öo.
Ti peu anche avei de leghe che includdan de picciñe quantitæ de elementi no metallichi comme o carbònio.
Tutto inte l’Universo o l’é fæto de materia. Tutta a materia a l’é compòsta da de particelle picciñe comme tutto ciammæ atomi.
I atomi son mai tanto de quello piccin che de miggiæa de miliardi porrieivan intrâ into periodo de sta frase.
Donca, o lapi o l’é stæto un bon amigo pe tante persoñe, quande o l’é sciortio.
Purtròppo, co-o vegnî feua de di neuvi metodi de scrittua, o lapi o l’é stæto relegou à un status e à di uxi minoî.
E persoñe oua scrivan i messaggi in scî schermi di computer, sensa doveise mai avvexinâ à un tempialapi.
Un o peu solo domandâse cöse diventià a tastea quande arrivià qurcösa de neuvo.
A bomba à fiscion a fonçioña segondo o prinçipio che ghe veu de l’energia pe mette insemme un nucleo con tanti protoin e neutroin.
Un pö comme fâ arrigoâ un caro pesante in sce unna colliña. Dividendo torna o nucleo, donca, se rilascia parte de quell’energia.
Çerti atomi an di nuclei instabili, cösa che scignifica che tendan à rompîse con pöco ò pesso sponcion.
A superficie da Luña a l’é fæta de ròcche e pua. O seu esterno da Luña o l’é ciammou crosta.
A crosta a l’é drua circa 70km in sciô lato vexin e 100km in sciô lato lontan.
A l’é ciù sottî sotta i maria e ciù druo sotta i ätocien.
Porrieiva ësighe ciù maria in scô lato vexin perché a crosta a l’é ciù sottî. L’ea ciù façile pe-a lava montâ in superficie.
E teorie di contegnui son incentræ in sciâ reçerca de quello che fa comportâ e persoñe inte un çerto mòddo, ò a ê attrae.
Ste teorie suggeriscian che e persoñe an çerti beseugni e/ò dexidëi che son stæti interiorizzæ de maniman che meuian scin à l’etæ adulta.
Ste teorie ammian à quello ch’o l’à vedde con çerte persoñe che ghe fan dexiderâ e cöse che fan e quello che e cöse ghe faian ò no ghe faian fâ çerte cöse into seu ambiente.
Doe teorie do contegnuo popolari son a teoria da gerarchia di beseugni de Marlow e a teoria di doî fattoî de Hertzberg.
In areo, peu emerge doî compòrtamenti quande i manager comensan à guiddâ i seu vegi colleghi. À uña de estremitæ do spettro ghe sta o çercâ de restâ “un di figgeu” (ò de figge).
Sto tipo de manager o l’à difficoltæ à piggiâ de decixoin impopolari, eseguî de açioin disciplinari, valutâ de prestaçioin, assegnâ de responsabilitæ e ritegnî e persoñe responsabili.
À l’atra estremitæ do spettro, un o se transforma inte un individuo irriconoscibile ch’o sente de dovei cangiâ tutto quello che a squaddra a l’à fæto, e rendilo seu.
Dòppo tutto o leader o l’é a-a fin di conti o responsabile do successo e do fallimento da squaddra.
Sto comportamento o se tradue de spesso inte de spaccatue tra i leader e o resto da squaddra.
I team virtuali son tegnui a-i mæximi standard de eccellensa di team convençionali, ma gh’é de sottî differense.
I membri do team virtuale fan da ponto de contatto pe-o seu gruppo fixico immediou.
De spesso an ciù autonomia à peto di membri do team convençionale perché i seu team peuan incontrâse in base à di fuxi oräi viriabili che porrieivan no ëse capii da-o seu management locale.
A presensa de un veo “team invixibile” (Larson e LaFasto 1989, p109) a l’é ascì unna componente unica de un team virtuale.
O “team invixibile” o l’é o gruppo dirigente a-o quæ fa riferimento tutti i membri. O team invixibile o stabilisce i standard pe ògni membro.
Perché unn’organizzaçion a dovieva voei affrontâ o longo proçesso de constituçion de unn’organizzaçion ch’a l’imprende? Un obiettivo pe mette in prattica i concetti de imprendimento organizzativo o l’é l’innovaçion.
Quande tutte e resorse disponibili vëgnan deuviæ efficacemente inti departamenti fonçionali de unn’organizzaçion, e a creativitæ e l’inzegno peuan emerge.
De conseguensa o proçesso de unn’organizzaçion ch’a travaggia insemme pe superâ un sappello o peu portâ à un neuvo proçesso innovativo pe satisfâ e exigense do cliente.
Avanti che unn’organizzaçion a pòsse ëse innovativa a leadership a deve creâ unna coltua de l’innovaçion coscì comme a conoscensa scompartia e l’imprendimento organizzativo.
Angel (2006) o descrive o metodo Continuum comme un metodo deuviou pe aggiuttâ e organizzaçioin à razzonze un livello de prestaçioin ciù elevou.
I dæti neurobiològichi forniscian de preuve pe un metodo teòrico de l’indagine da cogniçion. Donca restrinzan l’aria de reçerca e â rendan assæ ciù precisa.
A correlaçion tra a patologia do çervello e o comportamento a l’arremba i sciensiæ inta seu reçerca.
Se sa da tempo che diversci tipi de danni do çervello, traumi, lexoin ò tumoî, influiscian in sciô comportamento e caxoñan di cangiamenti inte çerte fonçioin mentali.
O crescio de neuve tecnologie o ne permette de vedde e de studiâ de struttue e di proçesci do çervello mai visti avanti.
Sto chì o ne fornisce ben ben de informaçioin e de materiale pe construe di modelli de scimulaçion che n’aggiuttan à comprende i proçesci da nòstra mente.
Sciben che l’IA a l’à unna fòrte connotaçion de fantasciensa, l’IA a constituisce un rammo assæ importante da l’informatica, ch’o se òccupa de comportamento, imprendimento e adattamento intelligente inte unna machina.
A reçerca inte l’IA a l’implica a realizzaçion de de machine pe automatizzâ e attivitæ che domandan un comportamento intelligente.
Di exempi son o contròllo, a pianificaçion e a programmaçion, a capaçitæ de replicâ a-e diagnoxi e a-e domande di clienti, coscì comme o reconoscimento da grafia, da voxe e da faccia.
Queste cöse son diventæ de discipliñe separæ, che se conçentran in sce de soluçioin a-i problemi da vitta reale.
O scistema de intelligensa artifiçiale o l’é deuviou de spesso inti settoî de l’economia, da mëxiña, de l’inzegneria e de l’esercito, perché o l’é stæto contituio in diverse applicaçioin software pe-i computer de casa e pe-i vidiozeughi.
E gite in sciô campo son unna parte importante de chesesegge classe. Ben ben de spesso un insegnante o vorrieiva portâ i seu studenti inte di pòsti pe-i quæ o viægio in autobo a no l’é unn’opçion.
A tecnologia a l’òffre a soluçion con di viægi in sciô campo virtuali. I studenti peuan ammiâ i oggetti de un museo, vixitâ un aquäio ò ammirâ de belliscime euvie d’arte assettæ co-a seu classe.
Scompartî virtualmente unna gita scolastica o l’é anche un mòddo pe riflette in sce un viægio e scompartî de esperiense co-e classe futue.
Pe exempio, ògni anno i studenti da Bennet School inta Caroliña do Nòrd progettan un scito web in sciô seu viægio inta capitale do Stato, tutti i anni o scito web o vëgne rimodellou, ma e vegie verscioin vëgnan mantegnue online pe fâ da album di arregòrdi.
I blog ascì peuan aggiuttâ à megioâ a scrittua di studenti. Tanto che i studenti soventi comensan a seu esperiensa in sciô blog con unna grammatica e unna ortografia allandronæ, a presensa de un pubrico in areo a cangia e cöse.
Scicomme i studenti son de spesso o pubrico o ciù critico, o scrittô do blòg o comensa à sfrosâse de megioâ a scrittua pe evitâ e critiche.
Anche o blòg “o constrenze i studenti à diventâ ciè esperti do mondo ch’o ghe sta in gio”. A neçescitæ de alimentâ l’interesse do pubrico a l’inspira i studenti à ëse intelligenti e interessanti (Toto, 2004). 
O blòg o l’é un strumento ch’o l’inspira a collaboraçion e o l’incoraggia à estende l’imprendimento ben ciù in là da tradiçionale giornâ de scheua.
L’uso appropiou di blòg “o peu consentî a-i studenti de vegnî ciù analitichi e critichi; pe mezo de unna respòsta attiva a-i materiali in sce internet, i studenti peuan definî e seu poxiçioin into contesto di scriti di atri e deliniâ e seu prospettive in sce de costioin particolare (Oravec, 2002).
Ottawa a l’é l’affascinante capitale bilingue do Canada, e a presenta unna serie de gallerie d’arte e de musei che mostran o passou e o presente do Canada.
Ciù à sud gh’é e cascæ do Niagara e o nòrd o l’òspita a bellessa naturale incontaminâ do Muskoka e atro ancon.
Tutte ste cöse e atro ancon mettan in evidensa l’Ontario comme quello che o l’é consciderou tipicamente canadeise da-i estranei.
De grendi aree ciù à nòrd son ciutòsto pöco popolæ e çerte son sarvæghe e squæxi desabitæ.
Pe un confronto da popolaçion ch’o soprende in tanti: gh’é ciù afroamerichen che vivan inti Stati Unii che çittæn canadeixi.
E isoe de l’Africa orientale se treuvan inte l’Ocean Indian a-o largo da còsta orientale de l’Africa.
O Madagascar a l’é a ciù grande de do bello, e un continente da pe lê quande se tratta de fauna sarvæga.
A ciù parte de isoe minoî son naçioin indipendenti, ò assoçiæ a-a Fransa e conosciue comme de localitæ balneari de lusso.
I arabi an anche portou l’Islam inte tære, e o l’à avuo un grande successo inte Comöe e à Mayotte.
L’influensa e o colonialismo europëi comensan into secolo XV, quande l’esploratô portogheise Vasco de Gama o treuva a rotta do Cappo da l’Euröpa à l’India.
À nòrd a region a l’é delimitâ da-o Sahel, e a sud e à ponente da l’Oceano Atlantico.
Dònne: se recommanda à tutte e dònne che viægian de dî de ëse sposæ, indipendentemente da-o stato civili effettivo.
L’é utile porta ascì un anello (ma no un ch’o pagge tròppo caistioso.
E dònne dovieivan rendise conto che e differense colturali peuan resultâ inte quarcösa che peuan consciderâ comme molestie, e no l’é raro vegnî seguie, piggiæ pe un brasso, ecc.
Seggi ferma into refuâ i òmmi e no avei poia de mantegnî a teu poxiçion (differense colturali ò meno, no va ben!).
A moderna çittæ de Casablanca a l’é stæta fondâ da pescatoî berberi do secolo X a.C. e a l’é stæta utilizzâ da fenici, romoen e merenidi comme pòrto strategico, ciammou Anfa.
I portogheixi l’an destruta e l’an construia torna sotto o nomme de Casa Branca, pe abandonâla apreuvo à un teremòtto do 1755.
O surtan marocchin o l’à construio torna a çittæ comme Daru I-Badya e gh’é stæto dæto o nomme de Casablanca da-i comercianti spagnòlli che gh’an stabilio de base comerciali.
Casablanca o l’é un di pòsti meno interessanti pe fâ accatti inte tutto o Maròcco.
In gio a-a vegia mediña l’é façile trovâ di pòsti che vendan di produti tradiçionæ comme i taxin, e çeramiche, i articoli in pelle, i narghillé e tutta unna gamma de geegaw, ma l’é tutto pe-i turisti.
Goma a l’é unna çittæ turistica da Repubrica Democratica do Congo poxiçionâ inta parte ciù à ponente do paise, da-a vexin a-o Rwanda.
Do 2002 Goma a l’é stæta destruta da-a lava do vurcan Nyiragongo, ch’o l’à coverto a ciù parte de stræ da çittæ, mascime quelle do centro.
Sciben che Goma a l’é abbastansa segua, e vixite a-o de feua de Goma peuan servî pe comprende o stato de battaggia ch’o persciste inta provinsa do Kivu do nòrd.
A çittæ a l’é ascì o ponto de partensa pe montâ in sciô vorcan Nyiragongo, coscì comme di percorsci ciù à bon patto in Africa pe l’avvistamento di gorilla.
Pe mesciâse inte Goma se peu deuviâ di boda-boda (ò sæ di tascì in sce motoçicletta). O prexo commun pe unna corsa reduta o l’é de 500 franchi congoleixi pöcassæ.
In combinaçion co-a seu relativa inaccescibilitæ, “Timbuktu” o l’é stæto deuviou comme metafora de tære esòtiche e lontañe.
Ancheu Timbuktu a l’é unna çittæ pövia anche se a seu reputaçion â rende unn’attraçion turistica e a dispoñe de un ariopòrto.
Do 1990 a l’é stæta azzonta à l’elenco di sciti do patrimònio mondiale in peigo, pe caxon da menassa de æñe do deserto.
A l’é stæta uña de tappe prinçipæ into speciale da PBS Wonders of the African Wolrd de Henry Louis Gates.
A çittæ a l’é in netto contrasto co-o resto do paise, perché a l’à unn’atmosfea ciù araba che africaña.
O Kruger National Park (KNP) o se treuva into nòrd-est do Sud Africa e o core longo o confin co-o Mozambico à est, co-o Zimbawe à nòrd, tanto che o confin meridionale o l’é o sciumme Crocodile.
O parco o creuve 19.500 km2 e o l’é spartio inte 14 diverse ecozöne, ògnña e quæ a suppòrta unna diversa fauna sarvæga.
A l’é uña de prinçipæ attraçion do Sud Africa e a l’é stæta consciderâ a bombea di parchi naçionæ sudafrichen (SANParks).
Comme pe tutti i parchi naçionæ sudafrichen, gh’é di costi giornalieri pe-a conservaçion e l’ingresso a-o parco.
Peu anche ëse vantaggioso accattâ unna Wild Card, ch’a fornisce l’ingresso à unna seleçion de parchi in Sud Africa ò à tutti i parchi naçionæ sudafrichen.
L’isoa de Hong Kong a dà o nomme a-o territöio de Hong Kong e a l’é o pòsto che tanti turisti conscideran l’obiettivo prinçipâ.
A riga de casamenti che compoñan o skyline de Hong Kong a l’é stæta paragonâ à un còdiçe à bare schillente reiso evidente da-e ægue do Victoria Harbour.
Pe ottenî e megi viste de Hong Kong, lascia l’isoa e dirizzite depoì verso o longomâ de Kowloon.
A grande maggioransa do sviluppo urban de l’isoa de Hong Kong a l’é densamente popolâ in sce di terren bonificæ longo a còsta nòrd.
Sto chì o l’é o pòsto che i colonizzatoî britannichi an piggiou comme seu e donca se ti stæ çercando de testimonianse do passou coloniale, sto chì o l’é o bon ponto de partensa.
I Sundarbans son a ciù grande çenta de mangrövie litorania do mondo, ch’a se estende pe 80km (50 miggia) da-a còsta verso l’introtæra do Bangladesh e de l’India.
I Sundarbans son stæti diciaræ Patrimònio de l’Umanitæ UNESCO. A parte da foresta à l’interno do territöio indian a l’é ciammâ Sundarbans National Park.
Con tutto, e foreste no son solo palude de mangrövie: includdan çerti tra i urtimi soprasseu restæ de jungle gaggiarde che un tempo crovivan a cianua do Gange.
I Sundarbans creuvan unn’area de 3.850 km², di quæ un terso o l’é coverto d’ægua ò smeugge.
Da-o 1966 i Sunderbans son stæti un santuäio de fauna sarvæga e se stimma che oua inte l’aria ghe segge 400 tigri reali do Bengala e circa 30.000 çervi pitettæ.
I autobus partan da-a staçion interdistrettuale di autobus (da l’atra parte do sciumme) pe tutto o giorno, sciben che a ciù parte, mascime quelli diretti à est e à Jakar/Bumthang, partan tra e 06:30 e e 07:30.
Scicomme i autobus interdistrettuali soventi son pin, se conseggia de accattâ o biggetto con quarche giorno de antiçipo.
A ciù parte di distretti a l’é servia da di piccin autobus costê giapponesi, con son còmodi e robusti.
I tacsi scompartii son un mezzo rapido e còmodo pe razzonze di pòsti vexin, comme Paro (Nu150) e Punakha (nu 200).
O ponte in sciô sciumme Oyapock o l’é un ponte strallou. O l’attraversa o sciumme Oyapock pe collegâ e çittæ de Oiapoque in Braxî e Saint-Georges inta Guyana franseise.
E doe tore razzonzan unn’ertixe de 83 metri, o l’é longo 378 metri e o l’à doe corscie larghe 3,50m.
L’ertixe libera verticale sotta o ponte a l’é de 15 metri. A construçion a l’é stæta completâ de l’agosto do 2011, o no l’é stæto averto a-o traffego scin a-o marso 2017.
A piña operativitæ do ponte a l’é prevista pe-o settembre 2017, quande se prevedde che i contròlli doganali brasilien saian terminæ.
I Guaranì ean o gruppo indigeno o ciù scignificativo tra quelli che abitavan quello che ancheu o l’é o Paraguay orientale, e viveivan comme caccioei mezi-nòmadi che pratticavan l’agricoltua de suscistensa.
A region do Chaco a l’ospitava di atri gruppi de tribù indigene comme Guayacurù e Payaguá, che sopravviveivan cacciando e pescando.
Do secolo XVI o Paraguay, avanti ciammou “a provinsa gigante de Indie”, o nasce da l’incontro di conquistatoî spagnòlli co-i gruppi indigeni originäi.
I spagnòlli an prinçipiou o periodo da colonizzaçion che o l’é duou trei secoli.
Da-a fondaçio de Asunçión do 1537, o Paraguay o l’é riescio à mantegnî boña parte do seu carattere e da seu identitæ indigena.
L’Argentiña a l’é conosciua pe aveighe uña de megio squaddre de pölo e tra i megio zugoei a-o mondo.
O ciù grande torneo de l’anno o se tëgne à dexembre inti campi de pölo de Las Cañitas.
I tornëi e e partie minoî chì se peuan vedde ascì inte di atri periodi de l’anno.
Pe-e notiçie in scî tornei e in sce donde accattâ i biggetti pe-e parte de pölo, contròlla l’Asociacion Argentina de Polo.
A valua offiçiâ de Falkland a l’é a sterliña de Falkland (FKP) o valô da quæ o l’é impostou pægio à quello da sterliña britannica.
O dinâ o peu ëse cangiou inte l’unica banca ch’a se treuva à Stanley, depoì a-a bittega FIC West.
E sterliñe britanniche saian accettæ in areo dapertutto inte isoe, e à l’interno de Stanley vëgne soventi accettou anche e carte de credito e i dòllari americhen.
In sce isoe periferische e carte de credito no saian accettæ, anche se se porrieiva deuviâ e value britanniche e americañe; verificâ pe tempo co-i propietäi pe determinâ quæ o segge un metodo de pagamento accettabile.
L’é squæxi imposcibile cangiâ a valua de Falkland a-o de feua de isoe, donca cangia o dinâ avanti de lasciâ e isoe.
Scicomme Montevideo a se treuva à sud de l’Equatô, lì l’é stæ quande inte l’emisfero nòrd l’é inverno, e viçeversa.
Montevideo a sta inti subtròpichi, inti meixi estivi de temperatue de d’ato a-i 30 graddi en communi.
L’inverno o peu ëse ingannevolmente freido: e temperatue diffiçilmente chiñan sotta o zero, ma o vento e l’umiditæ se combiñan pe fâ sentî ciù freido de quante dixe o termometro.
No gh’é de particolare saxoin “ciuvose” ò “sciute”: a quantitæ de ægua a l’arresta pöcassæ a mæxima tutto l’anno. 
Sciben che tante tra e bestie do parco son abituæ à vedde i umoen, a fauna sarvæga a l’é à tutti i mòddi sarvæga e a no dovieiva ëse nutria ò disturbâ.
Segondo e autoritæ do parco, stanni a-o manco à 100 iarde/metri de distansa da orsci e loî e à 25 iarde/metri da tutt e e atre bestie sarvæghe!
No impòrta quante pòssan pai paxe: i bisonti, e arçe, i çervi, i orsci e squæxi tutti i grendi animæ peuan attaccâ.
Tutti i anni dexeñe de vixitatoî vëgnan ferii perché no an mantegnuo a giusta distansa. Ste bestie son grendi, sarvæghe e potençialmente peigose, donca dagghe do spaçio.
Pe de ciù, danni a mente che i ödoî ciamman i orsci e de atre bestie sarvæghe, donca evita de transportâ ò preparâ di çibbi che fan ödô e mantëgni o campo netto.
Apia a l’é a capitale de Samöa. A çittæ a se treuva in sce l’isoa de Upolo e a l’à unna popolaçion de pöco meno de 40.000 abitanti.
Apia a l’é stæta fondâ do 1850 e a l’é a capitale offiçiâ de Samöa da-o 1959.
O pòrto o l’é stæto o tiatro de unna famigerâ scituaçion de blòcco navale do 1889, quande sette nave provenienti da Germania, Stati Unii e Gran Bretagna s’en refuæ de lasciâ o pòrto.
Tutte e nave son stæte affondæ, levou un incroxatô britannico. Squæxi 200 vitte americañe e tedesche son stæte perse.
Inta lòtta pe l’independensa organizzâ da-o movimento Mau, un radun paxe inta çittæ o l’à portou à l’ammassamento do cappo supremmo Tupua Tamanese Lealofi III.
Gh'é tante mæñe, in caxon do fæto che Auckland a l'é spartia tra doî pòrti. I ciù popolari son inte træ aree.
E mæñe de North Shore (into distreito de North Harbour) son in sce l'Oceano Pacifico e van da Long Bay into nòrd fin à Devonport à sud.
Son asquæxi tutte mæñe d'æña con neuâ seguo, e e ciù tante gh'an ombra fornia da-i erboi de pohutukawa.
E mæñe de Tamaki Drive son à Waitemata Harbour, inti contorni interni de Mission Bay e St Heliers à Central Auckland.
Ste chì son de mæñe pe famigge de vòtte piñe de gente con 'na bella fia de butteghe alliniæ in sciâ ciazza. Neuâ o l'é seguo.
A prinçipâ bira locale a l’é a “Number One”, a no l’é unna bira complessa, ma piaxeiva e rinfrescante. L’atra bira locale a se ciamma “Manta”.
Gh’à tanti vin franseixi da avei, ma i vin neozelandeixi e australien porrieivan viægiâ megio.
L’ægua do bronzin locale a l’é perfettamente segua da beive, ma l’ægua in bottigga a l’é façile da trovâ se t’æ poia.
Pe-i australien l’idea do cafè “flat white” a l’ea estranxea. Un neigro corto o l’é un “espresso”, o cappuçin o vëgne impio de cremma (no scciumma) e o tè o vëgne servio sensa læte.
A ciccolata cada a sta do pao co-i standard belghi. I sughi de fruta son cai ma boniscimi.
Tanti viægi a-a barrea coralliña vëgnan effettuæ tutto l’anno, e i infortuni dovui à uña de ste cause in sciâ barrea coralliña en ræi.
Con tutto, danni a mente a-i conseggi de autoritæ, obbedisci à tutti i segnali e danni a mente con molta attençion a-e avvertense de seguessa.
E meduse se treuvan vexin a-e ciazze e vexin a-e foxe di sciummi da ötobre à arvî à nòrdo do 1770. Çerte vòtte se peu trovâle feua da sti periodi.
I pescichen existan, però l’é diffiçile che attaccan i òmmi. A ciù parte di pescichen a l’à poia di òmmi e a nuieiva via.
I coccodrilli d’ægua salâ no vivan attivamente inte l’oceano, o seu habitat prinçipâ o l’é inte foxe di sciummi à nòrd de Rockhamton.
Prenottâ o viægio in antiçipo dà a-o viægiatô a tranquillitæ de avei un pòsto donde dormî, unna vòtta arrivou à destinaçion.
E agençie de viægio de spesso an di accòrdi con di alberghi speçifichi, sciben che ti porriësci trovâ a poscibilitæ de prenottâ de atre forme de allögio, comme i campezzi, graçie à unn’agençia de viægi.
E agençie de viægi pe-o sòlito òffran di pacchetti che includdan a colaçion, l’organizzaçion do traspòrto da/pe l’ariopòrto ò ascì di pacchetti combinæ xeuo/hotel.
Peuan anche tegnî riservâ a prenotaçion pe ti se t’æ beseugno de tempo pe pensâ à l’offerta ò procuâte di atri documenti pe-a tò destinaçion (pe ex. o visto).
De eventuale modifiche ò domande an da ëse examminæ avanti, pe mezo de l’agente de viægio, e no direttamente à l’hotel.
Pe çerti festival a ciù parte di parteçipanti a-i festival muxicali a deçidde de accampâse in sciô pòsto, e a ciù parte de gente a ô conscidera comme unna parte vitale de l’esperiensa.
Se ti veu ëse vexin à l’açion, ti doviæ arrivâ fito pe trovâ un campezzo vexin a-a muxica.
Regòrda che anche se a muxica in scî parchi prinçipali a porrieiva ëse terminâ, porrieiva ësighe de seçioin do festival che continuian à sunnâ scin à neutte fonda.
Çerti festival an de aree de campezzo speciali pe famigge co-i figgeu piccin.
Se ti attraversi o Baltico settentrionale in inverno, contròlla a poxiçion da gabiña, perché attraversâ a giassa o pròvoca un rumô ciufito orribile pe chi ô l’é ciù toccou.
E croxee à San Pietroburgo includdan do tempo in çittæ. I croxeristi son esentæ da l’òbligo do visto (verifica i termini).
I casinò pe sòlito fan un muggio de sfòrsci pe mascimizzâ o tempo e o dinæ speixi da-i òspiti. I barcoin e i releui in areo son assenti e e sciortie peuan ëse diffiçili da trovâ.
Pe sòlito an de offerte speciali de çibbo, bevande e demoe, pe mantegnî i òspiti de bon umô e mantegnîli inta premissa.
Çerti locali òffran de bevande alcòliche à l’interno da casa. Però l’imbriægatua a compromette o giudiçio e tutti i zugoei boin conoscian l’importansa de restâ sòbri.
Chisesegge o guidde à çerte latitudine ò in sce di pasci de montagna o dovieiva consciderâ a poscibilitæ da neie, da giassa ò de temperatue ziæ.
In sce de stradde giassæ e innevæ l’attrito o l’é basso e no ti peu guiddâ comme se ti foïsci in sce l’asfalto nuo.
Inte boriañe de neie, peu cazze into gio de pochiscimo tempo tanta neie à basta pe bloccâte.
A vixibilitæ a peu anche ëse limitâ da-a cheita ò da-o boffâ da neie ò da-a condensa, ò da-a giassa in scî barconetti da vettua.
Do resto, e condiçioin de giassa e de neie son normali inte tanti paixi e o traffego o continua pe-o ciù sensa interruçioin tutto l’anno.
I safari son fòscia a ciù grande attraçion turistica in Africa e o momento clou pe tanti vixitatoî.
O termine safari inte l’uso popolare o se riferrisce a-i viægi pe tæra pe vedde a magnifica fauna africaña, mascime inta savaña.
Çerte bestie, comme elefanti ò giaffe, tendan à avvixnâse da arente a-e machina e l’equipaggiamento standard o consentià unna boña vixon.
I lioin, i ghepardi e i leopardi à vòtte son timidi e ti î veddiæ megio co-o binòcolo.
Un safari à pê (ciammou anche “passaggiâ inta boscaggia”, “safari escurscionistico” ò “camminâ”) o consciste inte unn’escruscion, de pöche oe ò de diversci giorni.
E Paralimpiade se tegnian da-i 24 de agosto a-i 5 de settembre 2021. Çerti eventi se tegnian inte de atre localitæ do Giappon.
Tokyo a saià l’unica çittæ asiatica à avei ospitou doe vòtte e Olimpiade estive, con avei organizzou i zeughi do 1964.
Se t’æ prenotou i xeui e l’allögio pe-o 2020 avanti de l’annonçio do rinvio, ti porriësci troâte inte unna scituaçion diffiçile.
E politiche de scancellaçion varian, ma a-a fin de marso a ciù parte de politiche de scancellaçion basæ in sciô coronavirus no se estendan scin a-o luggio 2020, quande l’ea stæto programmou e Olimpiade.
Se prevedde che a ciù parte di biggetti pe-i eventi a costià tra i ¥ 2.500 e i ¥ 130.000, con di biggetti tipichi che costan circa ¥ 7.000.
Stiâ i vestî umidi peu aggiuttâ à sciugâli. Tanti alberghi an à dispoxiçion in prestito o færo e l’asse da stiâ, sciben che no son presenti inta stançia.
Se no l’é disponibile un færo da stiâ, ò se no t’æ coæ de portâ di cäsin stiæ, ti peu provâ à deuviâ un sciugacavelli, s’o gh’é.
Fanni attençion à no scädâ tròppo tanto o tesciuo (che o peu caxonâ un restrenzimento ò, in caxi estremi, bruxâ).
Existe diversci mòddi pe purificâ l’ægua, çerti ci afficaci contra de menasse specifiche.
Inte çerte zöne l’é sufficiente fâ boggî l’ægua pe un menuto, in atre l’é neçessäio diversci menuti.
I filtri varian in efficacia e, in caxo de dubbi, ti doviësci consciderâ de accattâ l’ægua inte unna bottiggia scigillâ da unn’açienda respettâ.
I viægiatoî peuan incontrâ di parasciti animæ co-i quæ no an familiaritæ inte seu regioin de origine.
I parasciti peuan roinâ o mangiâ, caxonâ irritaçion ò, into pezo di caxi, caxonâ de reaçioin allergiche, spantegâ do venin ò trasmette de infeçioin.
E marottie infettive mæxime, ò i animæ peigoxi che peuan ferî e ammassâ e persoñe co-a fòrsa, pe sòlito no se qualifican comme parasciti.
O duty free shopping a l’é unn’opportunitæ d’accattâ di ben esenti da-e tasce e da-e accise, inte çerte localitæ.
I viægiatoî diretti inte di paixi con unna tasciaçion pesante de vòtte peuan economizzâ unna bella quantitæ de dinâ, mascime in sce di produti comme i beviaggi alcòlichi e o tabacco.
O tratto tra Point Mario e Fairmont o presenta e condiçioin de guidda e ciù impegnative in sce l’autostradda Buffalo-Pittsburg, con passâ delongo pe mezo de un terren isoou inti bòschi.
Se no t’ê avviou à guiddâ in sce de stradde de campagna, mantëgni a teu conçentraçion presente: predomiñan e pendense ripide, i carroggi streiti e e cuverse à gommio.
I limiti de veloçitæ pubricæ son ben ben inferioî à peto di tòcchi preçedenti e succescivi – in aereo 35-40 mph (56-64 km/h) – e a rigorosa obbediensa à questi a l’é ancon ciù importante che atro.
Coiosamente, però, o servixo de telefonia mòbile o l’é assæ ciù fòrte chì che inte tanti atri tratti do percorso, pe exempio e tære sarvæghe da Pennsylvania.
I dôsci tedeschi son ciufito boin e, in Baviera, son ciutòsto ricchi e diversci, pægi à quelli do seu vexin meridionale, l’Austria.
E paste a-a fruta en commun, con de meie cheutte in pastetta tutto l’anno, e çexe e brigne che fan a seu comparsa de stæ.
Tanti produti da forno tedeschi contëgnan anche de amandoe, de nisseue e de atre noxe. E torte popolare de spesso s’abbiñan assæ ben con unna tassa de cafè fòrte.
Se ti veu di pastiçin piccin ma ricchi, preuva quelli che à segonda da region vëgnan ciammæ Berliner, Pfannkuchen ò Krapfen.
O curry o l’é un piato à base de erbe e speçie, insemme à carne ò verdue.
O curry o peu ëse “secco” ò “bagnou”, à segonda da quantitæ de liquido.
Inte regioin interne de l’India do nòrd e do Pakistan, o yogurt o l’é deuviou communemente inti curry; inte l’India do sud e inte çerte atre regioin de rivea do subcontinente, o læte de còcco o l’é communemente deuviou.
Con 17.000 isoe tra e quæ çerne, o çibbo indonesian o l’é un termine generico che o creuve unna vasta gamma de coxiñe regionæ presenti inte tutta a naçion.
Ma, se deuviou sensa de qualificaçioin in ciù, o termine o tende à scignificâ o çibbo originäio de parte centrali e orientali de l’isoa prinçipâ de Giava.
Oua largamente disponibile inte tutto l’arçipelago, a coxiña giavaneise a presenta unna grande gamma de piati condii semplicemente, i arömi predominanti che i giavaneixi prediliggian son i pistacci, i pevionçin, o succao (mascime o succao de còcco giavaneise) e diverse speçie aromatiche.
E staffe son di arrembi pe-i pê do cavaggeo che pendan in sce tutti doî i lati da sella.
Forniscian unna maggiô stabilitæ do cavaggeo ma peuan caxonâ di problemi de seguessa in raxon da poscibilitæ che i pê de un cavaggeo gh’arrestan bloccæ drento.
Se un cavaggeo o vëgne lasciou da un cavallo ma o l’à un pê incastrou inta staffa, o porrieiva ëse arrebellou se o cavallo o scappa. Pe redue a-o minimo sto reisego l’é poscibile adottâ unna serie de precauçioin de seguessa.
Avanti de tutto a ciù parte di cavallerissi a l’indòssa di stivali da equitaçion con un tacco a unna seua liscia, ciutosto streita.
Pöi, çerte selle, mascime e selle ingleixi, an de bare de seguessa che consentan à unna staffa de cazze da sella se tiâ in derê da un cavaggeo ch’o cazze.
Cochamó Valley – a prinçipâ destinaçion de arrampinâ do Cile, conosciua comme o Yosemite do Sud America, con unna varietæ de big wall e falesie de granio.
E çimme includdan di panorammi di monti che levan o respio. I arpinisti de tutte e parte do mondo arvan delongo de neuve vie tra e seu infinie potençialitæ de asceisa.
I spòrt in deschinâ, che includdan o sci e o snowboard, son di spòrt popolari che preveddan de scuggiâ in sce un terren innevou co-i sci ò co-o snowboard attaccou a-i pê.
O sci a l’é unn’importante attivitæ itinerante con tanti appascionæ, a-e vòtte conosciui comme “ski bums”, che pianifican de vacanse intreghe inte un pòsto particolare intorno a-o sci.
L’idea de sciâ a l’é assæ antiga: e pittue rupestri che rarrifuan di sciatoî remontan a-o 5000 ac!
O sci arpin comme spòrt o remonta a-o manco a-o secolo XVII e do 1861 o primmo club de sci ricreativo o l’é stæto averto da di noerveggin in Australia.
Sacco in scê spalle co-i sci: st’attivitæ a l’é ciammâ ascì sci de fondo, ski touring ò sci arpinismo.
O l’é collegou, ma pe sòlito o no coinvòlze o sci arpinismo ò l’arpinismo in stile arpin, quest’urtimo fæto in sce di terren rabiti e che domandan di sci e di scarpoin assæ ciù redeni.
Pensa a-o percorso sciistico comme à un percorso escurscionistico scimile.
Inte de condiçioin boñe ti saiæ in graddo de crovî de distanse un pittin ciù longhe à peto che à pê, ma solo ben ben de ræo ti ottegniæ e velocitæ do sci de fondo sensa un sacco pesante in sce de piste battue.
L’Euröpa o l’é un continente assæ piccin ma con tanti paixi indipendenti. Inte de çircostanse normale, viægiâ pe ciù paixi vorrieiva dî fâ ciù vòtte e domande de visto e o contròllo di passapòrti.
A zöna Schengen, do resto, a fonçioña in quarche mòddo comme un paise solo, inte sto senso.
Fin che ti t’arresti inte sta zöna, pe-o ciù ti peu traversâ i confin sensa passâ pe mezo di checkpoint de contròllo di passapòrti.
A-o stesso mòddo, se s’à un visto Schengen, no l’é neçessäio domandâ i visti pe ognidun di paixi membri de Schengen separatamente, e s’economizza coscì do tempo, di dinæ e di papê.
No l’existe unna definiçion universale pe-a quæ i oggetti seggian di ogetti de antiquariato. Çerte agençie fiscale definiscian i ben ciù vegi de 100 anni comme oggetti de antiquariato.
A definiçion a l’à de variaçioin geografiche, inte quæ o limite d’etæ o porrieiva ëse ciù curto inte di pòsti comme l’America do settentrion che in Euröpa.
I produti artexanali porrieivan ëse definii comme di oggetti de antiquariato, sciben che son ciù zoeni che di produti de massa pægi.
L’allevamento de renne o l’é un mezo importante de sostentamento tra i Sami e a coltua che gh’é intorno a-o commercio a l’é importante anche pe tanti con de atre profescioin.
Anche tradiçionalmente, do resto, no tutti i Sami son stæti coinvòlti inte l’allevamento de renne in sce larga scaa, ma viveivan de pesca, de caccia e scimili, tegnindo e renne mascime comme bestie da tio.
A-a giornâ d’ancheu tanti Sami travaggian inti mestê moderni. O turiximo o l’é un reddito importante à Sápmi, l’aria de Sámi.
Sciben che l’é ben ben deuviou, mascime tra i no ròm, a poula «singao» a l’é de spesso conscierâ offensciva pe caxon de seu assoçiaçioin con di stereòtipi negativi e de perçeçioin impreçise di ròm. 
Se o paise che ti vixitiæ o vegnisse soggetto à un avviso de viægio, a teu asseguaçion sanitäia de viægio ò l’asseguaçion d’annullamento do viægio porrieivan risentîne.
Ti porriësci anche voei consultâ i conseggi de di atri governi da-o teu, ma i seu conseggi son pensæ pe-i seu çittæn.
Pe exempio i çittæn americhen into Levante porrieivan trovâse depoî à de scituaçioin despæge à peto di europëi ò a-i arabi.
I avvixi son solo che unna breve scintexi da scituaçion politica inte un paise.
I ponti de vista presentæ son de spesso superfiçiali, generali e tròppo tanto semplificæ à peto de informaçioin detaggiæ disponibile da de atre parte.
O tempo grammo o l’é un termine generico pe chesesegge fenòmeno atmosferico peigoso co-o potençiale de caxonâ di danni, di gravi desaxi soçiali ò a perdia de de vitte umañe.
O tempo grammo o se peu verificâ inte chesesegge parte do mondo e ghe n’é de ciù smerse, che peuan depende da-a geografia, da-a topografia e da-e condiçioin atmosferiche.
Di venti fòrti, a gragneua, e preçipitaçioin eccescive e i inçendi son de forme e di effetti do tempo grammo, coscì comme e boriañe, i tornado, e coe d’ægua e i çicloin.
I fenòmeni metereològichi regionali e de saxon includdan e boriañe de neive, e tempeste de neive, e tempeste de giassa e e tempeste d’æña.
Se conseggia cädamente a-i viægiatoî d’ëse consapevoli de chesesegge reisego do tempo grammo ch’o corpisce a seu area in quante porrieivan influî in scî cien de viægio.
Chisesegge ch’o pianifiche unna vixita inte un paise ch’o porrieiva ëse consciderou unna zöna de guæra o l’à da ottegnî unna formaçion profescionale.
Unna reçerca in sce internet pe un “Corso in sce l’ambiente ostile” probabilmente a fornià l’adresso de unna dita do pòsto.
Pe-o sòlito un corso o trattià tutte e costioin discusse chì in mòddo ben ben ciù detaggiou, pe-o sòlito con de l’esperiensa prattica.
Un corso pe-o sòlito o saià de 2-5 giorni e o comportià di zeughi de ròllo, tanto primmo soccorso e de vòtte un addestramento a-e arme.
I libbri e e reviste che trattan da sopravvivensa inta natua sarvæga son communi, ma e pubricaçioin che trattan de zöne de guæra son pöche.
I viægiatoî che pianifican un intervento chirugico de cangio de sesso à l’estranxeo devan asseguâse de portâse apreuvo di documenti validi pe-o viægio de ritorno.
A disponibilitæ di governi à relasciâ di passapòrti co-o sesso no deciarou (X) ò di documenti aggiornæ pe corrisponde a-o nomme e a-o sesso dexideræ, a varia.
A voentæ di governi foresti de onoâ sti documenti a l’é ätretanto largamente variabile.
Anche e reçerche a-i contròlli de seguessa son diventæ assæ ciù invadenti inte l’era succesciva a-i 11 de settembre do 2001.
E persoñe transgeder avanti de operaçioin no dovieivan aspëtâse de passâ à traverso i scanner co-a seu privacy e a seu dignitæ intatte.
E correnti de sette son o flusso de ritorno da-e onde che s’infranzan à largo da spiagia, soventi in sce unna scuggea ò scimili.
Pe caxon da topologia subaquea, o flusso de ritorno o l’é concentrou inte çerte seçioin ciù prefonde e lì porrieiva formâse unna corrente veloce verso de ægue prefonde.
A ciù parte di decesci a se verifica pe caxon da fadiga into tentativo de nuâ contracorrente, cösa che a porrieiva ëse imposcibile.
Tòsto che ti sciòrti da-a corrente, tornâ in derê o no l’é ciù diffiçile do normale.
Preuva à miâ da quarche parte donde no ti vëgni catturou torna ò, à segonda de teu abilitæ, e se t’ê nottou, ti porriësci voei aspëtâ i soccorsci.
O shock da retorno o l’arriva primma che quello ligou a-a coltua (o no l’é ligou à l’incanto da scoverta do neuvo), o l’indua pe ciù tempo e o peu avei di effetti ciù fòrti.
E gente che se son adattæ de lengê a-a neuva coltua de vòtte an de difficoltæ pe accostummâse torna a-a seu coltua de nascion.
Quande un o torna à casa dòppo avei visciuo à l’estranxeo o l’é accostummou a-a neuva coltua e o l’à perso di andi ligæ a-a pròpia coltua de nascion.
Quande ti væ à l’estranxeo, pe-i primmi tempi, con tutta probabilitæ, e gente en paçiente e comprenscive, perché ô san che chi va à vive inte un paise foresto o l’à beseugno d’adattâseghe.
E gente no peuan figuâse che a paçiensa e a comprenscion en neçessäie anche pe-i viægiatoî che fan retorno à casa.
O spettacolo de soin e de luxe da piramide a l’é uña de cöse ciù interessanti da zöna pe-i figgeu.
Poei vedde e piramide a-o scuo e poei veddile in scilençio primma che comense o spettacolo.
Pe-o sòlito chì se ghe sente o sciato di turisti e di venditoî. A stöia do son e da luxe a l’é pròpio comme quella ch’a se peu attrovâ inte un libbro.
A Sfinge a s’attreuva in sciô sfondo e a fonçioña da narratoa de unna longa stöia.
E scene vëgnan mostræ in scê piramide e e diverse piramide vëgnan inluminæ.
E isoe South Shetland, descoverte do 1819, en conteise da diverse naçioin e an e ciù tante base: do 2020 quelle attive ean sezze.
L’arcipelago o s’attreuva à 120 km a-o nòrd da penisoa. L’isoa ciù grande a l’é a King George, donde s’attreuva o scito de Villa Las Estrellas.
Di atri comprendan e isoe Livingston e Deception, donde a cädea allagâ de un vorcan ancon in attivitæ a fornisce ancon un mäveggioso pòrto naturale.
Ellsworth Land a l’é a region a-o sud da penisoa, delimitâ da-o mâ de Bellingshausen.
Chì e montagne da penisoa se mesccian co-o l’ätocian, pe emerze torna e formâ a cadeña de 360 km de montagne Ellsworth, bisecâ da-o giassâ do Minnesota.
A parte do nòrd, Sentinel Range, a l’à e montagne ciù erte de l’Antartide, o Vinson Massif, ch’o razzonde i 4892 m co-o monte Vinson.
Inte aree remöte, donde i telefonin n’an de covertua, a sola opçion ch’a l’arresta a porrieiva ëse quella de un telefono satellitare.
Pe-o sòlito un telefono satellitare o no peu sostituî un telefonin, da-o momento che pe fâ unna ciammâ beseugna ëse feua de casa inte unna poxiçion che o satellite o pòsse individuâ de forma ciæa.
Sto servixo o ven deuviou de frequente da-i barchi, compreiso quelli da dipòrto, coscì comme da-e spediçioin ch’an de exigense de dæti e de voxe da-a distansa.
A vòstra compagnia telefonica locale a dovieiva ëse boña à dâve de informaçioin ciù approfondie pe-a connescion à sto servixo.
Unn’opçion ch’a vëgne delongo ciù popolare pe quelli che veuan piggiâse un anno sabbatico a l’é quella de viægiâ e imprende.
A l’é frequente ciù che tutto fra chi à tòsto finio a scheua, de za ch’a ghe permette de passâ un anno feua do stato primma de comensâ l’universcitæ sensa compromette o seu percorso formativo.
Inte tanti caxi, frequentâ un corso durante un anno sabbatico inte l’estranxeo o peu aumentâ e poscibilitæ de intrâ inte di percorsci d’erta formaçion unna vòtta che un o l’é tornou into seu paise originäio.
Pe-o sòlito pe scrivise inte sti programmi de formaçion beseugna pagâ unna tascia d’intrâ.
A Finlandia a l'é unn'importante destinaçion pe-e barche. A “Tæra di mille laghi” a gh'à miggiæa de isoe ascì, inti laghi e inti arçipelaghi da còsta.
Inti arçipelaghi e laghi no gh'ei pe fòrsa de beseugno de un yacht.
Con tutto che i arçipelaghi da còsta e i laghi cìu gròsci son in davei gròsci abasta pe tutti i yacht, de barche ciù picciñe ò sciña un kayak òffran unn'esperiensa despægia.
Navegâ a l'é unna demoa naçionale in Finlandia, con unna barca ògni sette ò eutto persoñe.
Questo o l'é egualiou da Norvegia, Sveçia e Neuva Zelanda, ma sedonca unico arreo (p. e. in Olanda o rappòrto o l'é de un à quaranta).
A ciù parte de diverse croxee in sciô Baltico comprendan unna longa fermâ inte San Peterburgo, in Ruscia.
Donca poei vixitâ a çittæ stòrica pe-a un pâ de giorni intreghi e tornâ a-a seia in sciâ nave pe dormîghe.
Se chinæ in sciâ tæra solo pe unn’escurscion organizzâ no ve servià un visto (à partî da-o 2009).
Çerte croxee presentan Berlin, in Germania, inti seu feuggi pubriçitäi. Comme se peu vedde inta mappa chì de d’ato, Berlin a no l’é vexiña a-o mâ e a vixita da çittæ a no l’é compreisa into prexo da croxea.
Viægiâ in sce un aereo a peu ëse unn’esperiensa spaximante pe-e gente de tutte e etæ e proveniense, mascime se no an mai piggiou un aereo primma d’aloa ò se an visciuo un evento traumatico.
A no l’é unna cösa da vergognâse: a no l’é unna cösa despægia da-o fæto d’avei de poie personale, de l’avverscion pe quarcösa ò atre costioin ch’à tantiscime atre gente.
Pe çerti o fæto d’accapî quarche dæto in sce comme fonçioña un aereo e in sce cöse succede quande se xeua o porriæ ëse d’aggiutto pe guägnâ unna poia basâ in sce quarcösa che no se conosce ò do quæ no s’à o contròllo.
I corrê en ben pagæ pe consegnâ e cöse a-a spedia. Tante vòtte o tempo o l’é ben ben importante quande s’à da fâ con di papê d’affari, da merçe ò di tòcchi de recangio pe unna reparaçion urgente.
Pe çerti viægi e compagnie ciù grende an i seu aerei, ma pe de atre e pe-e açiende ciù picciñe gh’ea un problema.
Se e cöse en stæte spedie pe via aerea, in sce quarche percorso porrieivan aveighe misso di giorni pe passâ da-scarrego e da-a dugaña.
A sola mainea pe fâlo passâ ciù a-a spedia a saiæ stæta de spedîlo comme bagaggio registrou. I regolamenti de compagnie aeree no permettan de spedî di bagaggi sensa un passaggê, e l’é chì ch’intræ in zeugo viatri.
A mainea ciù sencia pe xoâ in primma classe ò in classe business a l’é de tiâ feua un bello muggio de dinæ (ò, ancon megio, lasciâ ch’ô fasse a dita donde se travaggia).
Ma a commoditæ a no ven à bon patto: pe-o sòlito o costo da classe business o l’é fiña quattro vòtte ciù grande che quello da classe ordinäia, quello da primma classe, incangio, unze vòtte tanto!
Comme costion de prinçipio, no gh’é nisciuña raxon de çercâ di rebasci pe di pòsti de primma classe, ò in classe business, pe-i xeui diretti da A à B.
E compagnie d’aviaçion ô san ben che gh’é unna çerta quantitæ de viægiatoî che paghieivan fiña un euggio da testa pe-o privilegio d’arrivâ inte un çerto pòsto a-a spedia e in piña commoditæ, e fissan i prexi pròpio in sciâ base de sto fæto.
A capitale da Moldavia a l’é Chişinău. A lengua do pòsto a l’é o romen, ma o ruscio o l’é ben ben deuviou ascì.
A Moldavia a l’é unna repubrica multietnica ch’a l’à patio di conflitti etnichi.
Do 1994 sto conflitto o l’à portou a-a creaçion de l’autoproclammâ Repubrica da Transnistria inta Moldavia de l’est, ch’a l’à o seu governo e a seu monæa, ma a no l’é reconosciua da nisciun stato membro de l’Union Europea.
Sciben che i negoçiati politichi en fallii, fra ste doe parte da Moldavia l’é stæto restabilio i ligammi econòmichi.
A religion maggioritäia da Moldavia a l’é o crestianeximo ortodòsso.
İzmir a l’é a tersa íttæ ciù grande da Turchia, con unna popolaçion de 3,7 mioin de persoñe pöcassæ, o segondo pòrto ciù grande dòppo Istanbul e un òttimo ponto strategico pe-i traspòrti.
L’antiga çittæ de Smyrna ancheu o l’é un moderno çentro de commercio, sviluppou e pin de gente, poxiçionou intorno à unn’enorme baia e con de montagne tutt’in gio.
E larghe allee, i palaçi co-e facciæ de veddro e i moderni çentri commerciali en pontezzæ da-i tradiçionali teiti à coppi rosci, da-o mercou do secolo XVIII e da vege moschee e gexe, sciben che a çittæ a l’à ciù unn’atmosfera da Euröpa mediterranea che da Turchia tradiçionale.
O villaggio de Haldarsvík o l’òffre unna vista in sciâ vexiña isoa de Eysturoy e o presenta unn’insòlita gexa ottagonale.
Into çemetëio, in çimma à çerte tombe gh’é de interessante scoltue de combe de marmao.
Vâ a peña de passaggiâ pe unna mez’oa in gio pe-o sto intrigante villaggio.
A-o nòrd, à curta distansa, s’attreuva a romantica e affascinante çittæ de Sintra, che i foresti an conosciuo graçie a-a descriçioin appascionâ di seu splendoî stæta realizzâ da Lord Byron.
Scotturb Bus 403 o viægia regolarmente verso Sintra, fermandose à Cabo de Roca.
Sempre a-o nòrd, vixitæ o grande santuäio de Nòstra Scignoa de Fatima (sagräio), un pòsto donde se saiæ verificou de appariçioin mariañe conosciue inte tutto o mondo.
Arregordæve che essençialmente sei apreuvo à vixitâ o scito de unnna fòssa commun, e ascì un scito ch’o l’à un scignificato squæxi inestimabile pe unna porçion scignificativa da popolaçion de tutto o mondo.
Gh’é ancon tanti òmmi e dònne in vitta che à quell’epoca an visciuo chì, e tanti atri ch’aivan di cäi ch’en stæti ammassæ ò ch’en mòrti chì dòppo aveighe travaggiou, che fïsan ebrëi ò no.
Aggei l’amô de trattâ o scito con tutta a dignitæ, a solennitæ e o respetto ch’o meita. No stæ à fâ de burle in sce l’Olocausto ò in scî nazisti.
No stæ à arroinâ o scito co-o fâ di segni ò di graffiti in scê struttue.
E lengue offiçiæ de Barçeloña son o catalan e o spagnòllo. Squæxi a-a meitæ de gente gh’é ciù cao parlâ catalan, unna larga maggioransa a ô capisce e pratticamente tutti conoscian o spagnòllo.
À tutte e mainee, a ciù parte di cartelli a l’é solo in catalan, perché segondo a-a lezze o l’é a primma lengua offiçiâ.
Sciben, o spagnòllo ascì o l’é deuviou largamente in scî mezzi pubrichi e pe di atri servixi.
I annonçi regolari in sciâ metropolitaña en solo che in catalan, ma i desservixi che capitan à l’improvvista vëgnan annonçiæ de forma automatica inte unna larga serie de lengue, ch’a comprende o spagnòllo, l’ingleise, o franseise, l’arabo e o giapponeise.
I pariggin en tegnui de pe gente egoçentriche, sgreuzze e arrogante.
Sciben che pe-o ciù questo o segge un stereotipo inaccurou, a megio mainea pe vixitâ Pariggi sensa problemi a l’é de comportâse o ciù ben che se peu, segondo un comportamento da persoña «bien elevée» (ben educâ). Coscì giâ pe-a çittæ saià ben ben ciù façile.
L’apparensa brusca di pariggin a scentià ben fito se aviei l’amô de mostrâ quarche mòddo corteise.
O parco naçionale de Plitvice Lakes o l’é assæ boscoso e o comprende ciù che tutto fò, abeti e pin, e o presenta da vegetaçion arpiña mesccia à quella mediterranea.
O presenta unna larga varietæ de communitæ de ciante, graçie a-a seu gamma de microclimi, de terren despægi e de diversa ertessa.
Quest’area a presenta unna varietæ assæ larga de speçie d’animæ e d’öxelli.
Se ghe peu attrovâ da fauna rara comme l’orso commun europeo, o lô, l’aquila, o dugo, a lince, o gatto sarvægo e o gallo çedron, insemme à tante atre speçie ciù commun
Durante a vixita do monestê, beseugna che e dònne aggian de fade ch’arrivan fin da-e zenogge e che se creuvan e spalle ascì.
A ciù parte di monestê a fornisce de coverte da viægio pe-e dònne ch’arrivan impreparæ, ma se ve portæ a vòstra, mascime s’a l’à di coî açeixi, reçeviei un sorriso da-o monego ò da-a monega inte l’intrâ.
Do mæximo, anche a-i òmmi ghe ven domandou che e braghe ghe creuvan e zenogge.
Sti chì ascì se peuan piggiâ into magazzin da l’intrâ, ma sti vestî no vëgnan lavæ tutte e vòtte che quarchedun o se î mette adòsso, donca porriësci sentî do fastidio into portâ ste fade. Pe-i òmmi gh’é unna taggia solo!
A coxiña maiorchiña, comme quelle de atre aree pæge do Mediterraneo, a se basa in sciô pan, in scê verdue e in sciâ carne (mascime de pòrco), e a deuvia ben ben l’euio d’öia.
Unna çeña sencia e popolare, mascime de stæ, o l’é o «pa amb oli»: pan con de l’euio d’öia, tomate e do condimento chesesegge comme formaggio, tonno etc.
Tutti i sostantivi, e ascì a paròlla «Sie» ch’a traduxe a forma de cortexia, comensan delongo co-a lettia maioscola, anche into mezo de unna frase.
Sta chì a l’é unna mainea importante pe distingue i verbi da-i oggetti.
Probabilmente a rende fiña ciù façile a lettua, sciben che a scrittua a l’é un pö complicâ da-a neçescitæ d’accapî se un verbo ò un aggettivo o l’é deuviou de forma sostantivâ.
A prononçia de l’italian a l’é relativamente façile, da-o momento che a ciù parte de paròlle a ven prononçiâ coscì comm’a ven scrita
E lettie che domandan a ciù tanta attençion son a «c» e a «g», de za che a seu prononçia a cangia in sciâ base da vocale succesciva.
Fæ ascì attençion a prononçiâ differente a «r» e a «rr»: «caro» o veu dî ‘cäo’, «carro» o veu dî ‘caro’.
O persian o l’à unna grammatica relativamente façile e, pe-o ciù, regolare.
Coscì a lettua de sto compendio grammaticale o v’aggiuttà à imprende a ciù parte da grammatica do persian e à accapî megio e frase.
No serve dî che se se conosce za unna lengua romansa, imprende o portogheise o saià ciù façile.
À tutti i mòddi, chi conosce za un pö de spagnòllo porrieivan concludde, un pö tròppo a-a spedia, che o portogheise o se gh’assumegge coscì tanto che no gh’é de beseugno de studiâlo de forma separâ.
I osservatöi premoderni pe-a ciù parte ancheu en tròppo vegi pe vegnî deuviæ, e arrestan comme musëi ò sciti de formaçion.
Dæto che a-i belli tempi vegi l’inquinamento da luxe o no l’ea o mæximo problema d’ancheu, pe-o sòlito s’attreuvan inte çittæ ò inti campus, e son ciù façili da razzonze che quelli costruti a-i tempi moderni.
A ciù parte di telescòppi moderni pe-a reçerca en de struttue enorme che s’attreuvan inte de aree isolæ con de condiçioin atmosferiche propiçie.
A vixon de çexe in sciô, conosciua comme hakami, a forma parte da coltua giapponeise fin da-o secolo VIII.
L’idea a l’é arrivâ da-a Ciña, donde e scioî di brignoin ean quelli ciù stimmæ.
Into Giappon e primme feste pe-e çexe in sciô ean organizzæ da l’imperatô solo pe lê mæximo e pe-i atri membri de l’aristocraçia ligâ a-a corte de l’imperatô.
E ciante pan ciù belle quande s’attreuvan inte un ambiente naturale, donca rexistei a-a tentaçion de remeuvine anche «solo che un» esemplare.
Durante a vixita de un giardin organizzou segondo di critëi formali, o fæto de scciancâ «di esemplari» pe colleçion o saià ascì punio con l’espulscion da-o giardin, sensa discuscion.
Pe commun Scingapô o l’é un pòsto estremamente seguo e donde l’é façile mesciâse, e dòppo ëse arrivæ l’é poscibile accattâse squæxi tutto quelllo do quæ s’à de beseugno.
Ma dæto ch’o s’attreuva inti «tròpichi erti», pöchi graddi in çimma à l’equatô, ve tocchià combatte tanto co-o cado (delongo) comme co-o sô à picco (quande o çê o l’é sen, cösa ch’a succede ciù de ræo).
Gh’é ascì di autobi che van a-o nòrd verso Hebron, o pòsto de seportua tradiçionale di patriarchi da Bibbia Abramo, Isacco, Giacobbe e de seu moggê.
Controllæ che l’autobo che vorriësci piggiâ o vagghe à Hebron e no solo che a-o scito ebraico, lì da-a vexin, de Kiryat Arba.
I percorsci d’ægua interni peuan ëse un bon soggetto pe unna vacansa.
Pe exempio pe vixitâ di castelli inte l’erta vallâ da Lòira, inta vallâ do Ren ò pe fâ unna croxea verso de çittæ interessante in sciô Danubio ò pe navegâ in sciô canâ Erie.
Definiscian ascì i percorsci di sentê e de træte çicabile popolari tra e gente.
O Dënâ a l’é uña de feste ciù importante pe-i crestien, e o l’é çelebrou comme o nataliçio de Gexù.
Ben ben de tradiçioin ligæ à sta festivitæ en stæte adottæ ascì da-e gente no creddente inti paixi crestien e no crestien in gio pe-o mondo.
Gh’é a tradiçion de passâ a neutte de Pasqua addesci inte quarche ponto donde se vedde o çê, pe ammiâ o spægâ do sô.
Se capisce che gh’é de spiegaçioin teològiche crestiañe pe sta tradiçion, ma o porriæ ben ëse ascì un rituale precrestiañ ligou a-a primmaveia e a-a fertilitæ.
De spesso e gexe ciù tradiçionale organizzan unna veggia a-o sabbo seia do fin de settemaña da Pasqua, co-e congregaçioin che tante vòtte comensan à festezzâ a-o sunnâ da mëzaneutte pe çelebrâ a resurreçion de Cristo.
Tutti i animæ che in antigo son arrivæ chì l’an fæto pe xeuo, pe neuo ò pe gallezzamento.
Apreuvo a-a grande distansa da-o continente, i mammiferi no poeivan compî o viægio, de mòddo che inte Galapagos a tratugoa gigante a l’é a prinçipâ bestia da scheussa.
Da quande l’òmmo o l’é arrivou inte Galapagos l’é stæto introduto unna gran quantitæ de mammiferi, compreiso e crave, i cavalli, e vacche, i ratti, i gatti e i chen.
Se vixitæ e aree artiche ò antartiche d’inverno porriei conosce a neutte polare, quande o sô o no se leva in çimma à l’orizzonte.
Sto fæto o presenta unna boña opportunitæ de vedde l’Öröa boreale, dæto che o çê o saià scuo pe tutto o giorno pöcassæ.
Dæto che e aree en scarsamente popolæ, e che de conseguensa l’inquinamento da luxe tante vòtte o no l’é un problema, porriei anche gödîve e stelle.
A coltua do travaggio giapponeise a l’é ciù gerarchica e formale de quella a-a quæ l’é avviou i oçidentali.
I vestî en quelli standard pe-i affari, e i colleghi se ciamman fra de liatri co-o nomme de famiggia ò co-i titoli de travaggio.
L’armonia in sciô pòsto de travaggio a l’é fondamentale, e enfatizzâ o sfòrso de gruppo o l’é ciù importante che lödâ o successo personale.
Chi travaggia tante vòtte o deve ottegnî o permisso da-i seu superioî pe tutte e deçixoin che piggian e se gh’aspeta ch’obbediscian a-i commandi di seu superioî sensa stâ à fâ de domande.
